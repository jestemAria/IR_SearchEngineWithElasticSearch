<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-860216-001</DOCID>
<DOCNO>HAM2-860216-001</DOCNO>
<ORIGINALFILE>/1386/860216/news/_adabh.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[در موزه امام علي(ع)
نمايشگاه نگارگري ايراني گشايش يافت]]>
</TITLE>
<TEXT>
<![CDATA[گروه ادب و هنر آيين گشايش نمايشگاه جلوه هاي نگارگري در نقاشي معاصر ايران جمعه 14 ارديبهشت ماه با حضور مديران هنري، هنرمندان، مجموعه داران و هنردوستان در موزه هنرهاي ديني امام علي(ع)برگزار شد.
در اين نمايشگاه كه به همت موزه هنرهاي ديني امام علي(ع)و مؤسسه ماه مهر برپا شده است آثاري از هنرمندان برجسته عرصه نگارگري ازجمله: محمود فرشچيان، آيدين آغداشلو، ژازه طباطبايي، كاظم چليپا، رضا درخشاني، گيزلا وارگاسينايي، خسرو خسروي، جمشيد حقيقت شناس، مهدي حسيني، بهرام دبيري، شهلا حبيبي و... تا 28 خرداد ماه نمايش داده مي شود.
فرح اصولي دبير نمايشگاه جلوه هاي هنر نگارگري در رابطه با برپايي اين نمايشگاه اظهار داشت: افتتاحيه اين نمايشگاه برنامه ويژه اي نداشت و مثل نمايشگاه هاي ديگر برگزار شد و تشريفات خاصي نداشتيم چون تمركز ما از نظر تئوري و كلامي روي همايش اين نمايشگاه كه 25 و 26 خرداد ماه برگزار مي شود، استوار است و در اين همايش ما اهداف خود را بيان و بررسي خواهيم كرد.
سيدمحسن هاشمي سرپرست موزه هنرهاي ديني امام علي(ع)درخصوص برپايي اين نمايشگاه گفت: نگارگري، نقاشي اصيل ايراني است كه در طول تاريخ يكصدساله كوشيده تا متناسب با عصر و در عين حال تكيه بر پيشينه خويش وسيله انتقال احساس، تجارب و آرمان هاي هنرمندان باشد. اين نمايشگاه درپي آن است تا با خوشه چيني از مجموعه آثار نگارگري معاصر بيننده را با سير تحول و تطور اين هنر آشنا سازد.
پخش فيلم كوتاه حاج مصورالملكي 1351 اثر خسرو سينايي و بخش كوتاهي از فيلم نقاشي ايراني ساخته قاسم خان نيز ازجمله بخش هاي جانبي آيين گشايش بود.
نمايشگاه نگارگري در نقاشي معاصر ايران همه روزه غير از روزهاي شنبه از ساعت 30/9 تا 18 در موزه هنرهاي ديني امام علي(ع)برپا خواهد بود. همچنين در حاشيه اين نمايشگاه نيز همايش نگارگري در تاريخ 25 و 26 خرداد ماه در اين مكان برگزار مي شود.]]>
</TEXT>
</DOC>
<DOC>
<DOCID>HAM2-860216-002</DOCID>
<DOCNO>HAM2-860216-002</DOCNO>
<ORIGINALFILE>/1386/860216/news/_adabh.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[جشنواره هنري ايران در قطر]]>
</TITLE>
<TEXT>
<![CDATA[گروه ادب و هنر از 27 ارديبهشت تا دوم خرداد 86 جشنواره هنرهاي ايراني در قطر برپا مي شود.
اين جشنواره در زمينه هاي صنايع دستي، نگارگري، نقاشي، عكاسي، تذهيب، خوشنويسي، ويدئو آرت و موسيقي با حضور 13 هنرمند ايراني داير خواهد شد و در آن آثاري از كاظم چليپا، آنه محمد تاتاري، عليرضا آقاميري، فريده شاهسواراني، احمد عبدالرضايي، محسن مقدادي، محسن سيدكريمي ارائه مي شود.
گروه موسيقي اعزامي به قطر نيز متشكل از عباس پيله كار، علي صديقيان، احمد كاشاني مقدم و امير زيلي قاهاني قطعاتي از موسيقي اصيل ايراني در قطر اجرا خواهند كرد.اين جشنواره توسط فرهنگسراي نياوران و با همكاري رايزني فرهنگي سفارت جمهوري اسلامي ايران در دوحه برگزار مي شود.]]>
</TEXT>
</DOC>
<DOC>
<DOCID>HAM2-860216-003</DOCID>
<DOCNO>HAM2-860216-003</DOCNO>
<ORIGINALFILE>/1386/860216/news/_adabh.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[بچه هاي ابديپروانه هاي همدان را بردند]]>
</TITLE>
<TEXT>
<![CDATA[ايسنا: با پرواز 21 پروانه زرين و اهداي 4 ديپلم افتخار بيست و يكمين جشنواره بين المللي فيلمهاي كودكان ونوجوانان همدان به پايان رسيد.
عليرضا رضاداد دبير اين جشنواره با اشاره به شور و نشاط همداني ها در طول ايام برگزاري جشنواره گفت: چه خوب بود 10 ارديبهشت بود و به جاي آيين پاياني آيين گشايش را جشن مي گرفتيم. ما تازه داشتيم به شهر شما دل مي بستيم و تازه داشتيم برخي اسم ها را بدون پسوند و پيشوند ذكر مي كرديم و تازه تگرگ و سرما تمام شده بود و هواي ارديبهشتي همدان شروع شده بود. در بخش پاياني مراسم پرويز پرستويي براي اهداي جوايز بخش پاياني به همراه احمدرضا درويش به روي صحنه حاضر شد. رسول صدرعاملي هم كه به نمايندگي از هيأت داوران صحبت مي كرد پيشنهاد داد تا در سالهاي آينده بخش كودكان و نوجوانان جشنواره از هم تفكيك شوند.
اين مراسم كه نزديك به 3 ساعت به طول انجاميد توسط اميرحسين مدرس و در لحظاتي نيز نگار استخر اجرا شد و در طول برنامه هم كودكاني كه به ظاهر پروانه درآمده بودند به اجراي سرود پرداختند. بخشي از جوايز اين گونه اهدا شد: پروانه زرين بهترين فيلم بلند به فيلمهاي بچه هاي ابدي و نصف مال من، نصف مال تو، پروانه زرين بهترين كارگرداني فيلم بلند به كيومرث پوراحمد براي كارگرداني فيلم اتوبوس شب، بهترين فيلمنامه  فيلم بلند به غلامرضا رمضاني براي قفل ساز.همچنين جايزه  ويژه  هيأت داوران به سيروس حسن پور براي كارگرداني فيلم تصميم كبري و پروانه زرين به فيلم هفت رنگ ساخته  مازيار محمدي نژاد و تهيه كنندگي مازيار محمدي نژاد در مركز صدا وسيماي استان فارس رسيد. جايزه  هيأت داوران كودكان و نوجوانان ايراني هم به فيلم بچه هاي ابدي ساخته پوران درخشنده داده شد، فيلمي كه به عنوان برگزيده تماشاگران ايراني هم معرفي گرديد.در بخش بين الملل، پروانه زرين بهترين فيلمنامه به فيلم فرمانده  من آقاي زيرزميني، پروانه زرين بهترين فيلم بلند قفل ساز به كارگرداني غلامرضا رمضاني، بهترين فيلم نيمه بلند و كوتاه روزي كلاغي به كارگرداني عبدالله عليمراد، بهترين كارگرداني پوران درخشنده براي بچه هاي ابدي و بهترين بازيگر كودك و نوجوان علي احمدي فر بازيگر فيلم بچه هاي ابدي اهدا شد.]]>
</TEXT>
</DOC>
<DOC>
<DOCID>HAM2-860216-004</DOCID>
<DOCNO>HAM2-860216-004</DOCNO>
<ORIGINALFILE>/1386/860216/news/_adabh.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[ادامه متا ايكس]]>
</TITLE>
<TEXT>
<IMAGE>/1386/860216/news/000084.jpg</IMAGE>
<![CDATA[
عليرضا مشايخي سمفوني شماره  3 را كه ادامه اي بر نظريه  متاايكس به شمار مي رود، به زودي به بازار عرضه مي كند. متاايكس، يك عنوان نمادين است. آلبوم سمفوني شماره 3 داراي 3 بخش است: سمفوني شماره 3، اپوس 76(1979)، اپوس هميشگي 38(1970 در فرانسه)و باله  بوف كور( 1973 درتهران)كه بر اساس نوشته  صادق هدايت، توسط اركستر سمفوني تهران با رهبري فرهاد مشكات اجرا شده است.]]>
</TEXT>
</DOC>
<DOC>
<DOCID>HAM2-860216-005</DOCID>
<DOCNO>HAM2-860216-005</DOCNO>
<ORIGINALFILE>/1386/860216/news/_adabh.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[مستند اتومبيلراني]]>
</TITLE>
<TEXT>
<IMAGE>/1386/860216/news/000093.jpg</IMAGE>
<![CDATA[
مهرداد اسكويي به فارس گفت: 50 درصد فيلمبرداري يك فيلم مستند با موضوع مسابقات اتومبيلراني كه هنوز عنوان برايش انتخاب نكردم به پايان رسيده است كه بخش هايي از آن درپيست اتومبيلراني تهران، حاشيه تهران و شيراز انجام شده است. اسكويي با 2 فيلم مستند پشت بال پروانه ها و دانش آموز اسماعيلي در جشنواره همدان شركت داشت.]]>
</TEXT>
</DOC>
<DOC>
<DOCID>HAM2-860216-006</DOCID>
<DOCNO>HAM2-860216-006</DOCNO>
<ORIGINALFILE>/1386/860216/news/_adabh.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[وفا داربه سينماي كودك]]>
</TITLE>
<TEXT>
<IMAGE>/1386/860216/news/000096.jpg</IMAGE>
<![CDATA[
محمدعلي طالبي فيلمي جديد با نام ديوار را كليد مي زند. اين فيلم درباره دختري به نام ستاره است كه پدرش با موتور سيكلت حركات آكروباتيك انجام مي دهد و از اين طريق معاش خانواده اش را تأمين مي كند.دريك حادثه پدر او كشته مي شود و زندگي خانواده رو به متلاشي شدن است. در اين فيلم، گلشيفته فراهاني، محمد كاسبي، مهرداد صديقيان، معصومه ميرحسيني و منوچهر آذري به ايفاي نقش مي پردازند.]]>
</TEXT>
</DOC>
<DOC>
<DOCID>HAM2-860216-007</DOCID>
<DOCNO>HAM2-860216-007</DOCNO>
<ORIGINALFILE>/1386/860216/news/_adabh.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نمايش عروسكي حضرت سليمان]]>
</TITLE>
<TEXT>
<IMAGE>/1386/860216/news/000090.jpg</IMAGE>
<![CDATA[
فريبا رئيسي، نمايشنامه نويس و كارگردان تئاتر كودك، نمايش عروسكي حضرت سليمان را اجرا مي كند.
رئيسي به فارس گفت:اين نمايش به صورت زنده و عروسكي است كه بازيگران زنده نيز با پوشش ماسك در صحنه حضور دارند. ميترا كريم خاني، بهروز رضائيان، پيمان فاطمي، فاطمه حسين زاده و مريم جمالي از عروسك گردانان نمايش هستند.ساخت عروسك نيز بر عهده فاطمه حسين زاده و سهيلا باجلان است.]]>
</TEXT>
</DOC>
<DOC>
<DOCID>HAM2-860216-008</DOCID>
<DOCNO>HAM2-860216-008</DOCNO>
<ORIGINALFILE>/1386/860216/news/_adabh.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[تارزان مرد]]>
</TITLE>
<TEXT>
<IMAGE>/1386/860216/news/000087.jpg</IMAGE>
<![CDATA[
گوردون اسكات، بازيگر نقش تارزان در سن 80 سالگي درگذشت.او كه در سال 1954 با بازي در نقش تارزان به اوج شهرت رسيد، در پي يك عمل جراجي قلب ناموفق در انگلستان درگذشت. اسكات، قبل از آنكه وارد عرصه بازيگري شود، بادي گارد بود ولي به طور اتفاقي توسط يك تهيه كننده هاليوودي انتخاب شده و پس از آن توسط اين تهيه كننده در 24 فيلم بازي كرد. اسكات پس از بازي در سري فيلم هاي تارزان در فيلم هاي وسترن و گلادياتوري ظاهر شد.]]>
</TEXT>
</DOC>
<DOC>
<DOCID>HAM2-860216-009</DOCID>
<DOCNO>HAM2-860216-009</DOCNO>
<ORIGINALFILE>/1386/860216/news/_adabh.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نمايشگاه بيستم]]>
</TITLE>
<TEXT>
<![CDATA[در پنجمين روز از نمايشگاه 10 روزه كتاب، از امروز نام ناشران حاضر در سالن هاي نمايشگاه كتاب به منظور اطلاع رساني دقيق مقابل هر سالن نصب مي شود.
عده اي از ناشران عرب در سالن فروش مستقيم ريالي كتب عربي و لاتين به وضعيت موجود در نمايشگاه بين المللي كتاب امسال معترضند. مدير انتشارات مكتبه الشروق الدوليه از كشور مصر در اين باره به ايسنا گفت: هنوز آب از سقف اين بخش چكه مي كند. بسياري از غرفه ها نايلون زده اند؛ اما ما حتي جايي براي نايلون زدن نداريم. او افزود: اين ساختمان طبقه زير است و تجهيزات لازم را ندارد. اين مكان مناسب نمايشگاه بين المللي تهران نيست. در شأن فرهنگ متمدن ايراني نيست كه اين ساختمان را در خدمت ناشران بگذارد. اين ناشر كه چند سال گذشته هم در نمايشگاه بين المللي كتاب تهران شركت كرده است، يادآور شد: من سال هاست كه در اين نمايشگاه شركت مي كنم؛ اما سال هاي گذشته بسيار خوب بود. اين ناشر مصري افزود: همه ناشران عرب همين مشكل را دارند. اين ناشر در عين حال يادآور شد: اگر سال ديگر نمايشگاه اين طور برگزار شود، شركت نخواهم كرد.
جمعه، سومين روز نمايشگاه بين المللي كتاب تهران شلوغ ترين روز نمايشگاه و با بازديد تعدادي از مقام هاي رسمي همراه بود. غلامعلي حداد عادل - رئيس مجلس شوراي اسلامي - و قربانعلي دري نجف آبادي - دادستان كل كشور - از نمايشگاه بين المللي كتاب تهران بازديد كردند.
نويسندگان، مترجمان و اهالي قلم مي توانند در سراي اهل قلم بيستمين نمايشگاه بين المللي كتاب تهران كارت اهل قلم دريافت كنند و زيرپوشش بيمه ويژه نويسندگان قرار گيرند.
استقبال زياد بازديدكنندگان در ايام نمايشگاه در استفاده از قطار شهري موجب شده غرفه هاي فروش بليت در درب هاي مصلي و بهشتي نمايشگاه كتاب داير شود.
نخستين نرم افزار چند رسانه  اي ايران ويژه زندگي حضرت محمد ص با نام پيامبر اعظم به سفارش شوراي عالي انقلاب فرهنگي در بخش جنبي بيستمين نمايشگاه كتاب تهران عرضه مي شود.در تهيه اين نرم افزار كه شامل بخش هاي متنوعي چون زندگينامه، اخلاق نبي و گزيده داستان هاست، از منابعي چون فروغ ابديت، الميزان، وسائل الشيعه و... بهره گرفته شده است.]]>
</TEXT>
</DOC>
<DOC>
<DOCID>HAM2-860216-010</DOCID>
<DOCNO>HAM2-860216-010</DOCNO>
<ORIGINALFILE>/1386/860216/news/_akhar.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس: خبرگزاري فرانسه]]>
</TITLE>
<TEXT>
<IMAGE>/1386/860216/news/000117.jpg</IMAGE>
<![CDATA[
آينده كودكان عراقي با توجه به افزايش روز افزون ناآرامي ها در اين كشور، مبهم و نامعلوم است. ديروز عصر در جريان يك انفجار در غرب بغداد، 9 نفر كشته شدند.]]>
</TEXT>
</DOC>
<DOC>
<DOCID>HAM2-860216-011</DOCID>
<DOCNO>HAM2-860216-011</DOCNO>
<ORIGINALFILE>/1386/860216/news/_akhar.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[بازار ديروز سيم كارت
ايسنا ديروز بعد از ظهر گزارش داد، پس از اعلام شركت ايرانسل مبني بر اينكه محاسبه  صورتحساب مشتركان اين اپراتور بر اساس انتخاب آن ها به دقيقه يا ثانيه انجام مي شود و چنانچه محاسبه كاركرد صورت حساب مشترك بر حسب ثانيه انجام شود، بايد براي هر دقيقه تماس 625 ريال بپردازد؛ تقاضا براي فروش اين سيم كارت ها در بازار افزايش يافته است و خريدآنها در بازار با كاهش رو به رو شده است. ديروز قيمت خريد سيم كارت هاي ثابت ايرانسل كه رجيستر شده بودند، 125 هزار تومان و سيم كارت كاركرده آن 90 هزار تومان بود.همچنين سيم كارت كاركرده اپراتور اول تلفن همراه با كد يك تا 460 هزار تومان خريداري و تا 475 هزار تومان فروخته شد و سيم كارت صفر تلفن همراه با كد 2 در بازار ديروز، 450 هزار تومان خريداري شد و تا 465 هزار تومان به فروش رسيد. سيم كارت صفر با كد 3 تا 380 هزار تومان در خريد و تا 395 هزار تومان در فروش قيمت خورد و سيم كارت صفر با كد پنج تا 340 هزار تومان خريداري شد و 355 هزار تومان به فروش رفت. از سوي ديگر سيم كارت صفر با كد شش به مبلغ 315 تا 320 هزار تومان خريداري شد و تا 335 هزار تومان به فروش رسيد. سيم كارت صفر با كد 4 تا 305 هزار تومان در خريد و تا 320 هزار تومان در فروش معامله شد و قيمت خريد سيم كارت صفر با كد 7 تا 290 هزار تومان و قيمت فروش آن تا 300 هزار تومان بود.
پرواز قيمت شتر مرغ
گويا گوشت شتر مرغ نيز برخلاف قيمت بالا نسبت به ساير انواع گوشت توانسته براي خود جايگاه مناسبي در سبد مصرف خانوار هاي مرفه فراهم كند، زيرا نگاهي به پرواز قيمت هاي گوشت اين پرنده كه خود قادر به پرواز نيست به همراه آشنايي خريداران با خواص گوناگون گوشت آن، همه و همه باعث شده تا آگاهان بازار پيش بيني كنند قيمت گوشت شترمرغ به دليل افزايش قيمت نهاده ها در چند هفته آينده، باز هم افزايش يابد. در حال حاضر فروشند ه ها، گوشت شترمرغ را كيلويي 12 هزار تومان از توليد كنندگان خريداري و با قيمت كيلويي 15 هزار تومان مي فروشند. روغن شترمرغ نيز روغني بدون كلسترول و داراي ويتامين بالايي است كه علاوه بر مصرف خوراكي مي توان به عنوان دارو براي برخي سوختگي ها و همچنين در لوازم آرايشي، بهداشتي از آن استفاده كرد. بنابراين براي روز هاي آينده روغن اين پرنده نيز به صورت قابل توجهي بازار مصرف را هدف قرار مي دهد.
ارزاني در بازار پوشاك
گويا دستفرو ش ها قصد دارند بازار بهاري پوشاك را پس از روز هاي آغاز سال نو نيز در اختيار خود بگيرند زيرا فروش پيراهن هاي 4 تا 5 هزار توماني( در كنار پياده روها )كه در سطح مغازه ها بين 10 تا 15 هزار تومان قيمت دارند، با استقبال خوبي نيز از سوي رهگذران مواجه شده است. اما به گفته رئيس اتحاديه پيراهن دوزي و پيراهن فروشان تهران، با وجود افزايش قيمت بسياري از مايحتاج ضروري و عمومي مردم در ايام پس از عيد، بازار پوشاك و كفش با افت قيمت مواجه شد و واحد هاي صنفي به خاطر ايجاد گردش نقدينگي در سيستم توليد و توزيع، مجبور به كاهش قيمت هاي خود شده اند كه اين افت قيمت در بعضي از واحد ها به 30 درصد هم مي رسد. از سوي ديگر در هر زماني از سال كه ركود اتفاق بيفتد، واحدهاي صنفي براي اينكه بتوانند سرمايه لازم را براي خريدهاي بعدي شان فراهم كنند اقدام به كاهش قيمت اجناس مي كنند و ايام بعد از عيد هم يكي از دوران ركود است. علاوه بر اين در اين فصل فروشنده و خريدار منتظرند تا مدل هاي جديد را ارزيابي كنند و سپس اقدام به خريد عمده يا خرده كنند كه همين امر نيز در ركود فعلي بازار موثر است. وي افزود: از اواخر ارديبهشت ماه با ورود لباس هاي جديد و تابستانه و مدل هاي سال، بازار به تدريج رونق خواهد گرفت.
ويترين سيار
اين روزها بيشتر خيابانهاي اصلي شهرها در ساعات پاياني شب به بازارچه هاي سياري تبديل مي شوند كه از جمله محصولات پرطرفدار اين بازارچه ها عروسك هاي بزرگ هستند. نكته جالب در مورد اين بازارهاي سيار خياباني كه معمولا ويترين آنها صندوق عقب خودروهاي سواري است، پايين بودن قيمت محصولات عرضه شده نسبت به مغازه هاي سطح شهر است. به عنوان مثال يك عروسك بزرگ كه قيمت آن در مغازه هاي اسباب بازي در حدود 15 هزار تومان است به قيمت 5 هزار تومان توسط اين دستفروش ها به فروش مي رسد. با آنكه اين دستفروش ها، سلامت و كيفيت عروسك هاي فروخته شده را كاملا تاييد مي كنند اما مغازه  دارها با قاطعيت از استاندارد نبودن مواد اوليه بكار رفته در اين عروسك ها خبر مي دهند. همچنين با توجه به اينكه توقف خودروها به صورت دوبله در كنار خيابان براي خريد از اين دستفروش ها موجب بروز سوانح رانندگي مي شود، انتظار مي رود كه ساماندهي اين دستفروش ها نيز در اولويت قرار بگيرد.
گاو عجيب
يك گاو در بخش خمام رشت در مدت 5 سال 10گوساله به دنيا آورده است. يكي از دامپزشكان گيلاني،علت اين پديده را ويژگي هاي ژنتيكي و شرايط فيزيكي دام اعلام كرد و گفت: ساختار بدني اين گاو به گونه اي است كه در هنگام زايمان كمتر از 2 گوساله به دنيا نمي آورد. صاحب اين گاو نيز اظهار كرد: اين گاو 6 ساله كه از نژاد دورگ هلشتاين است در سال سوم زايمان خود 4 گوساله و پس از آن در زايمان هاي بعدي گوساله هاي 2 قلو به دنيا آورده است. اين پديده در دام هاي معمولي در هر 15 هزار زايمان يك بار رخ مي دهد.]]>
</TEXT>
</DOC>
<DOC>
<DOCID>HAM2-860216-012</DOCID>
<DOCNO>HAM2-860216-012</DOCNO>
<ORIGINALFILE>/1386/860216/news/_akhar.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<IMAGE>/1386/860216/news/000141.jpg</IMAGE>
<![CDATA[
كاهش 17 درصدي قيمت ماشين حساب
نگاهي به قيمت هاي انواع ماشين حساب هاي حرفه اي و نيمه حرفه اي نشان مي دهد، قيمت هاي سال جاري نسبت به زمان مشابه سال پيش كاهش يافته است. در بازاري كه بسياري از كالا ها به دنبال رشد طبيعي و غير طبيعي تورم، هر سال نسبت به سال پيش نرخ هاي خود را ارتقا مي دهند، كاهش 5 تا 17درصدي قيمت يك كالا كه حتي به انواع مدل هاي جديد آن  نيز سرايت كرده، جاي تعجب دارد. به نظر مي رسد تنگ تر شدن بازار رقابت براي توليد و عرضه اين كالا به همراه نبود مصارف عمومي و حتي حرفه اي براي ماشين حساب هايي كه كارايي هاي فراحرفه اي دارند، فروشندگان و توليدكنندگان را با نبود تقاضاي كافي روبرو كرده است. اين كاستي باعث شده تا كاهش قيمت، تنها گزينه پيش روي شركت هاي بزرگ توليدكننده باشد. اما به گفته آگاهان بازار، اين روز ها حتي بين دستفروش ها نيز ماشين حساب هايي يافت مي شود كه تمامي ويژگي هاي يك ماشين حساب حرفه اي را دارند و قيمت آن ها نيز براي قشر مهندسان و دانشجويان بسيار مناسب است. با اين وجود، قيمت هاي آن ها، عمر اين كالا را تضمين نمي كند و اغلب اين كالا هاي چيني پس از چندي، كارايي خود را از دست داده و براي نمونه دكمه هاي آن ها كه از لاستيك هاي نامرغوبي برخوردارند از كار افتاده و فقط با فشار زياد مي توانند اعداد را روي نمايشگر ثبت كنند.]]>
</TEXT>
</DOC>
<DOC>
<DOCID>HAM2-860216-013</DOCID>
<DOCNO>HAM2-860216-013</DOCNO>
<ORIGINALFILE>/1386/860216/news/_akhar.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[آمبولانس هوايي]]>
</TITLE>
<TEXT>
<![CDATA[به منظور خدمات رساني بهتر به مردم، آمبولانس هوايي درجزيره خارك راه اندازي شده است.
براي انتقال فوري بيماران و آسيب ديدگان اورژانسي اين جزيره  به  شهرهايي كه داراي امكانات درماني و بهداشتي مجهز هستند، يك فروند هواپيما با ظرفيت جابجايي??نفر از شركت نفت در اهواز كرايه شده است. اين هواپيما در همه ساعتهاي شبانه  روز به صورت آماده باش بيماران و آسيب ديدگاني را كه در جزيره خارك با كمبود خدمات و امكانات درماني مواجه هستند به نزديكترين شهرهاي داراي اين امكانات انتقال مي دهد. اين خدمات براي همه بيماران بجز بيمه شدگان تامين اجتماعي كه هزينه انتقال آنها نيز با تخفيف ويژه توسط تامين اجتماعي پرداخت مي شود، رايگان است. اعزام بيماران و آسيب ديدگان به مراكز درماني خارج از جزيره خارك نيز با تشخيص بيمارستانهاي شركت نفت يا تامين اجتماعي موجود در اين جزيره انجام مي شود.]]>
</TEXT>
</DOC>
<DOC>
<DOCID>HAM2-860216-014</DOCID>
<DOCNO>HAM2-860216-014</DOCNO>
<ORIGINALFILE>/1386/860216/news/_akhar.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[كتاب سال همشهري سال منتشر شد]]>
</TITLE>
<TEXT>
<IMAGE>/1386/860216/news/000120.jpg</IMAGE>
<![CDATA[
كتاب سال همشهري پس از وقفه اي پنج ساله با نام همشهري سال و در شكل و محتوايي متفاوت منتشر شد. در كتاب سال همشهري سعي شده به مهم ترين رويدادهاي داخلي و خارجي در سال 1385 در حوزه هاي اجتماعي، فرهنگي، سياسي، شهري، علمي، اقتصادي، بين الملل و ورزشي پرداخته شود. از جمله مطالب خواندي اين كتاب مي توان به نتيجه انتخابات مجلس خبرگان و شوراها، اجراي اصل 44، جنگ 33 روزه لبنان، اعدام صدام، پيامدهاي تعليق فوتبال ايران، آسيب شناسي سينماي ايران و داروي ايدز ايراني اشاره كرد. يكي از ويژگي هاي برجسته همشهري سال 85، انتشار آن با حدود 40 روز فاصله از پايان سال( با احتساب تعطيلي ايام عيد)بود و به جرأت مي توان ادعا كرد كه اين اتقاق، بي سابقه بوده چون همواره كتاب هاي سال روزنامه ها با يك سال تأخير چاپ مي شود. همشهري سال 85 در 416 صفحه منتشر شده است.]]>
</TEXT>
</DOC>
<DOC>
<DOCID>HAM2-860216-015</DOCID>
<DOCNO>HAM2-860216-015</DOCNO>
<ORIGINALFILE>/1386/860216/news/_akhar.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه]]>
</TITLE>
<TEXT>
<![CDATA[كدام علامت؟
كداميك از موارد زير، از علائم ضربه مغزي به شمار نمي آيد؟
(پاسخ را در صفحه 24 روزنامه امروز بيابيد)
a)سردرد شديد b)تشنگي شديد
c)ضعف ناگهاني دست و پا d)خواب آلودگي يا سرگيجه
نحوه شركت در مسابقه:شركت كنندگان بايد يكي از گزينه هاي a ,b ,c ,d را حداكثر تا ساعت 19 امروز به شماره 3000251(بدون پيش شماره)و دارندگان تلفن هاي تاليا و ايرانسل به شماره 09122029165 اس ام اس كنند. به حساب 12 نفر از افرادي كه پاسخ صحيح داده باشند(5 نفر از تهران، 5 نفر از شهرستان ها و 2 نفر از مشتركان سرويس sms خبري)جايزه نقدي واريز مي شود. شماره تلفن همراه برندگان در شماره بعدي روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
2 جايزه ويژه براي مشتركان sms خبري: اين مشتركان بايد در صورت شركت در مسابقه پس از تايپ گزينه صحيح، عبارت sms را درج و سپس ارسال كنند. گفتني است شانس مشتركان sms خبري، 10 برابر بيش از ساير شركت كنندگان است.
شماره تلفن برندگان مسابقه 77
]]>
<IMAGE>/1386/860216/news/000147.jpg</IMAGE>
</TEXT>
</DOC>
<DOC>
<DOCID>HAM2-860216-016</DOCID>
<DOCNO>HAM2-860216-016</DOCNO>
<ORIGINALFILE>/1386/860216/news/_bourse.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سهام فلزات مرز72 هزارميليارد ريال راشكست]]>
</TITLE>
<TEXT>
<IMAGE>/1386/860216/news/000027.jpg</IMAGE>
<IMAGE>/1386/860216/news/000057.jpg</IMAGE>
<![CDATA[
گروه بورس- ارزش سهام شركت هاي فعال در گروه فلزات از مرز 72 هزار ميليارد ريال گذشت.
در حالي كه سهام ايرالكو يكي ديگر از شركت هاي فعال در صنعت توليد فلزات روي ميز فروش قرار گرفته، اين گروه فاصله خود را در صدر جدول بزرگان بورس از ديگر گروه هاي فعال در بازار سرمايه زيادتر كرده است.
در حال حاضر 2/18 درصد از كل ارزش هاي موجود در بورس تهران به گروه فلزات اختصاص دارد. طبق آخرين آمار موجود فولاد مباركه و مس بزرگترين شركت هاي فعال در صنعت فلزات هستند. ارزش كل اين دو شركت روي تابلوي بورس به مرز 56 هزار ميليارد ريال رسيده است.
ارزش ايرالكو
نكته جالب توجه آن كه در حال حاضر ايرالكو كه بخش اعظم سهام آن در اختيار دولت است به دليل گردش پايين سهام آن، با قيمت پايين و در حدود 577 ميليارد ريال ارزش گذاري شده است. پيش بيني ناظران آگاه بر اين است كه با عرضه بلوك هاي سهام ايرالكو ارزش سهام آن به محدوده هاي واقعي تر نزديك شود و به اين ترتيب وزن گروه فلزات نيز در بورس سنگين تر از قبل شود.
قدرت هاي سنتي
اما گزارش هاي دريافتي حاكي است؛ همزمان با صعود جالب توجه سهام فلزات قدرت هاي سنتي بورسي نظير خودرو و سيمان رو به  افول گذاشته و در پله هاي پايين تري نشسته اند. در حال حاضر ارزش سهام گروه خودرو به 56 هزار ميليارد ريال رسيده و ارزش كل گروه سيمان هم حداكثر 46 هزار ميليارد ريال برآورد مي شود.
به اين ترتيب خودروسازان 1/14 درصد و توليد كنندگان سيمان 7/11 درصد از كل ارزش بورس را در اختيار گرفته اند. پيش بيني مي شود با آزادسازي قيمت سيمان، ارزش سهام گروه توليد كنندگان سيمان هم بار ديگر روندي رو به صعود را طي كند اما با ايجاد ابهام هاي تازه در اين باره، بار ديگر روند حركت قيمت سهام سيمان متوقف شده است.
رتبه هاي بعدي
طبق آخرين آمار موجود، گروه هاي پتروشيمي معادن، هلدينگ ها و بانك ها از جمله صنايع برتر بورس در ارديبهشت 86 هستند. در حال حاضر ارزش كل سهام شركت هاي توليد كننده مواد شيميايي و پتروشيمي 42 هزار ميليارد ريال است و سهام معادن 38 هزار و 900 ميليارد ريال مي ارزد.
نكته جالب توجه آن كه ارزش هلدينگ هابه سطح پاييني در حد 32 هزار ميليارد ريال تنزل كرده است. هلدينگ ها تا اوايل دهه 80 بزرگترين گروه بورس تهران بودند.]]>
</TEXT>
</DOC>
<DOC>
<DOCID>HAM2-860216-017</DOCID>
<DOCNO>HAM2-860216-017</DOCNO>
<ORIGINALFILE>/1386/860216/news/_bourse.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[معافيت مالياتي براي فعالان بورس كالا
تا3هفته آينده، هيأت مديره بورس كالا به صورت رسمي معرفي مي شود]]>
</TITLE>
<TEXT>
<![CDATA[دبير كل بورس كالاي كشاورزي: دولت به كارخانه ها براي عرضه توليداتشان در بورس كالا معافيت هاي مالياتي اعطا كند تا زمينه حضور بيشتر توليد كنندگان و در نتيجه رونق بورس كالا فراهم آيد.
گروه بورس- دبيركل بورس كشاورزي از ارائه طرحي خبر داد كه بر اساس آن اعضاي بورس كالا از معافيت مالياتي برخوردار مي شوند.
احمد كبيري با اعلام اين خبر افزود: پيش از اين طرحي را به دولت ارائه كرده بوديم كه بر اساس آن تمام شركت هايي كه محصولات خود را از طريق بورس كشاورزي عرضه مي كنند در يك دوره زماني 5 تا 8 ساله از معافيت هاي مالياتي برخوردار شوند اما در اين زمينه تصميمي گرفته نشد. وي افزود: با آغاز به كار بورس كالا اين طرح در مورد بورس كالا پي گيري خواهد شد تا توليد كنندگان مختلف را براي عرضه محصولاتشان در بورس كالا ترغيب كند.
كبيري خاطرنشان كرد: البته طرحي كه قبلاً  در مورد بورس كالاي كشاورزي براي معافيت هاي مالياتي ارائه كرده بوديم به دليل اين كه در قانون ماليات هاي مستقيم چيزي به عنوان بورس كالاي كشاورزي ديده نشده بود مسكوت ماند و ضمن اين كه اين پيشنهاد رد نشد تصميمي نيز درباره آن گرفته نشد.
دبيركل بورس كالاي كشاورزي تصريح كرد: پيشنهاد اين است كه دولت اين معافيت ها را شامل شركت هاي حاضر در بورس كالا نيز بكند كما اين كه هم اكنون نيز دولت به بسياري از توليد كنندگان به دليل مختلفي مانند كارخانه هايي كه در مناطق محروم فعاليت مي كنند معافيت هاي مالياتي مختلف اعطا مي كند.
كبيري در پاسخ به اين سؤال كه زمان آغاز به كار فعاليت بورس كالا چه زماني خواهد بود گفت: پس از برگزاري مجمع مؤسسين بورس كالا در 17 اسفند ماه سال گذشته اعضاي هيأت مديره اين بورس انتخاب شدند و براي تأييد صلاحيت به سازمان بورس اوراق بهادار معرفي شدند.
وي با بيان اين كه روند تأييد صلاحيت اين اعضا توسط سازمان بورس در جريان است اظهار اميدواري كرد تا 2 يا 3 هفته آينده به پايان رسيده و اعضاي هيأت مديره بورس كالا به صورت رسمي معرفي شدند.
دبيركل بورس كالاي كشاورزي درباره مزيت هاي حضور كارخانه ها و توليدكنندگان مختلف در بورس كالاي كشور گفت: مزيت بورس كالا اين است كه وضعيت نابسامان عرضه و تقاضا را در مورد محصولات مختلف به حداقل مي رساند. در واقع اين بازار نوعي بازار رقابتي است كه به دليل ويژگي هاي ذاتي كه دارد به شفاف سازي بازار كمك مي كند.
وي افزود: مزيت هاي اين بازار شفافيت اطلاعات، رقابت و امكان براي كنترل ريسك است. در واقع در اين بازار توليد كننده در يك رقابت شفاف  قرار مي گيرد و خريدار نيز از 2 فاكتور و مزيت  برتر برخوردار مي شود؛ اول اين كه يك كالاي استاندارد خريداري مي كند و دوم اين كه معاملات تضمين شده را انجام مي دهد به معناي اين كه امكان از دست رفتن سرمايه خريدار و يا تحويل داده نشدن كالاي خريدار از بين مي رود.
عرضه گوشت مرغ
كبيري همچنين در گفت وگوي ديگري با مهر درباره عرضه انواع كالاها در بورس كشاورزي گفت: بر اساس مصوبه جديد هيأت مديره بورس كالاي كشاورزي هيچ محدوديتي براي نوع كالاي عرضه شده در بورس كشاورزي وجود ندارد و انواع كالا و فراورده هاي كشاورزي كه از نظر حجم، قابليت عرضه را در بورس كشاورزي داشته باشند، قابل خريد و فروش و معامله در بورس هستند.
وي با اشاره به اين كه تاكنون حدود 10 تا 12 كالا در بورس كشاورزي معامله مي شود، تأكيد كرد: اين تصميم هيأت مديره بورس كشاورزي در راستاي درخواست هاي متعدد عرضه كالاهاي كشاورزي در بورس گرفته شده  است.
دبيركل بورس كشاورزي همچنين در گفت وگو با ايسنا از عرضه گوش مرغ در بورس خبر داد و گفت: عرضه گوشت مرغ در تالار بورس كالاي كشاورزي استان گلستان صورت مي گيرد.
وي افزود: در صورتي كه متقاضي و عرضه كننده اين محصولات وجود داشته باشد، در تالار بورس كشاورزي تهران نيزآنرا اجرايي خواهيم كرد. البته فعلاً  درخواستي نداشتيم، اما در استان گرگان اين محصولات مورد دادوستد قرار مي گيرد.
در همين زمينه مدير تالار بورس كشاورزي استان گلستان گفت: با اخذ موافقت براي عرضه گوشت مرغ در اين تالار، از اين پس اين كالا نيز در تالار ياد شده قابل معامله خواهد بود.
علي احساني افزود: در پي اعلام آمادگي يكي از كارخانجات بزرگ توليد گوشت مرغ استان گلستان براي عرضه اين كالا، اين درخواست به سازمان كارگزاران بورس كالاي كشاورزي ايران ارسال شد.
وي ادامه داد: موافقت دبيركل اين سازمان با عرضه گوشت مرغ استاندارد بسته بندي شده و ارسال به استان هاي مقصد از طريق ماشين هاي مجهز به سردخانه نيز اخذ شده  و به زودي دادوستد اين كالا در تالار بورس كالاي كشاورزي گلستان آغاز خواهد شد.]]>
</TEXT>
</DOC>
<DOC>
<DOCID>HAM2-860216-018</DOCID>
<DOCNO>HAM2-860216-018</DOCNO>
<ORIGINALFILE>/1386/860216/news/_bourse.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[روندها
عطر بنزين؛ طعم تكنوتار]]>
</TITLE>
<TEXT>
<![CDATA[بازار معاملات سهام در اولين روز هفته با افت قيمت بسياري از شركتها همراه بود. عرضه بيش از 20 ميليوني سهام ملي مس در اين روز، اين سهم را به عنوان موردتوجه ترين سهم بازار در هفته هاي اخير با ركود مواجه ساخت. اين سهم در يك ماه گذشته تحت تاثير فشار تقاضاي سرمايه گذاران به دليل توانايي شركت در شناسايي سود بالاتر و ركود در ديگر شركتهاي مطرح بورس 15درصد بازدهي را نصيب سهامداران خود كرده است. عرضه هاي نسبتا سنگين اين سهم توسط سازمان خصوصي سازي از 5 ارديبهشت آغاز شده و تاكنون 115 ميليون سهام اين شركت مورد معامله قرار گرفته است. تعداد خريداران ملي مس در اولين روز هفته جاري ركورد 311 نفري را ثبت كرد.در گروه تجهيزات شركت هپكو، به عنوان پيشرو با روند 2درصد مثبت به دليل افزايش سرمايه 30 درصدي از محل انباشته و تغيير مديريت شركت همراه بود.
در گروه ساختماني شركت بين المللي ساختمان كه موفق به پيش فروش 200 واحد از پروژه خود در برج بين الملل شده است، با اقبال مناسب سرمايه گذاران همراه گشت.در گروه معدني شركت ملي سرب و روي، به دليل تقسيم سود مناسب( احتمالا 500 ريال)و توانايي شناسايي سود تا حدود 800 ريال براي سال مالي 86 با رشد خوبي همراه شد. ضمن اينكه قيمت جهاني روي نيز به مرز 4000 دلار در هر تن رسيده كه باعث از بين رفتن بخشي از نگراني سهامداران معدني شده است. در گروه بانكداري بانك كارآفرين تنها سهم مثبت گروه بود. 2/1 ميليون سهم اين شركت در اين روز مورد معامله قرار گرفت اما بانكهاي پارسيان و اقتصاد نوين با وجود معاملات پرحجم، اما در رده سهام منفي بازار شنبه قرار گرفتند.در گروه خودرو، شركت پارس خودرو پيشرو بازار خودرو در اين روز بود. بيش از 1.63 ميليون سهم اين شركت در قيمتهاي مثبت معامله شد كه بر رشد شاخص كل نيز تاثيرگذار بود. در اين روز نماد شركتهاي تكنوتار پس از اعلام سود سال مالي جديد خود بازگشايي شد. دامنه نوسان قيمتي سهم پس از بازگشايي بين 8000 ريال و 8500 ريال رقم خورد. همچنين 1.14 ميليون سهم تكنوتار مورد معامله قرار گرفت و بازده 14.17 درصدي را نصيب سهامداران خود كرد. در روز شنبه نماد شركتهاي صنعتي بوتان، پس از تعديل عايدي با بازدهي 3/8 درصدي و حجم معامله 130 هزار سهمي مواجه شد.
شركت كشاورزي و دامپروري مگسال پس از تعديل عايدي، با 59،درصد بازدهي بازگشايي شد.با وجود تاثيرات منفي بانك پارسيان، فولاد مباركه و بانك اقتصاد نوين بر شاخص كل، شركتهايي همچون ملي مس، بانك كارآفرين و پارس خودرو با تاثير مثبت بر شاخص كل در مجموع رشد 2.18 واحدي شاخص را سبب شدند. در اين روز همچنين شركتهايي همچون ملي مس، تكنوتار، بانك پارسيان، سرمايه گذاري معادن و فلزات و چادرملو بيشترين توجه سرمايه گذاران را به خود جلب كردند. در اين روز همچنين بيش از 44 ميليون سهم در بورس دادوستد شدند كه حاصل آن جابه جايي 161 ميليارد ريال سرمايه ميان خريداران و فروشندگان بود.]]>
</TEXT>
</DOC>
<DOC>
<DOCID>HAM2-860216-019</DOCID>
<DOCNO>HAM2-860216-019</DOCNO>
<ORIGINALFILE>/1386/860216/news/_bourse.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[رشد شاخص در ابتداي هفته]]>
</TITLE>
<TEXT>
<IMAGE>/1386/860216/news/000024.jpg</IMAGE>
<![CDATA[
گروه بورس- شاخص كل بورس تهران در معاملات روز گذشته در پي افزايش ارزش سهام شركت ملي صنايع مس ايران رشد كرد. ديروز شاخص كل بورس تهران با 1/2 واحد افزايش به 9 هزار و 760 رسيد.
شاخص هاي بازده بازار و صنعت نيز هركدام به ترتيب با 6/6 و 5/5 واحد افزايش به كار خود پايان دادند. در دادوستدهاي روز گذشته شركت ملي صنايع مس ايران بيشترين نقش را در صعود شاخص داشت؛ به طوري كه عملكرد اين شركت به تنهايي منجر به صعود شاخص به ميزان 3/13 واحد شد.
بار ديگر بانك پارسيان بيشترين سهم را در كاهش شاخص داشت و كاهش ارزش سهام اين شركت زمينه هاي كاهش شاخص را تا سقف 5/3 واحد فراهم كرد.]]>
</TEXT>
</DOC>
<DOC>
<DOCID>HAM2-860216-020</DOCID>
<DOCNO>HAM2-860216-020</DOCNO>
<ORIGINALFILE>/1386/860216/news/_bourse.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[عرضه مس و فولاد منتفي شد]]>
</TITLE>
<TEXT>
<IMAGE>/1386/860216/news/000030.jpg</IMAGE>
<![CDATA[
گروه بورس - در حالي كه همه سرمايه گذاران منتظر بودند زمان عرضه بلوك هاي جديد سهام شركت هاي مس و فولاد اعلام شود هيأت عالي واگذاري در نخستين نشست سال 86 خود، قيمت پايه سهام 10 شركت ديگر را تصويب كرد.
در عين حال معاون واگذاري سازمان خصوصي سازي از تصويب نشدن واگذاري بلوك 5 درصدي سهام شركت هاي مس و فولاد مباركه، براي واگذاري در بورس، در جلسه هيأت عالي واگذاري، طي هفته گذشته خبر داد و افزود: بررسي هاي لازم صورت گرفته تا اين سهام در بلوك هاي 40 تا 50 درصدي به بخش خصوصي داده شود.
سيد مهدي عقدايي در گفت وگو با ايسنا، در پاسخ به اين پرسش كه آيا بخش خصوصي توانايي خريد بلوك هاي 40 تا 50 درصدي سهام اين شركت هاي بزرگ را دارد گفت: در حال بررسي خريداران در خارج از ايران و شركت هاي خارجي هستيم، بايد كار كارشناسي و بازاريابي آن در خارج از كشور انجام شود سپس بلوك اين سهام واگذار شود.
سكوت
رئيس سازمان خصوصي سازي هم تاكيد كرده، زمان مزايده 8 شركت دولتي اين هفته از طريق آگهي هاي سازمان خصوصي سازي اعلام مي شود.
غلامرضا حيدري كرد زنگنه رئيس سازمان خصوصي سازي در گفت و گو با فارس بدون اشاره به علت تعويق عرضه سهام دو شركت بزرگ تصريح كرد: سازمان خصوصي سازي بلافاصله پس از دريافت مصوبه هيأت عالي واگذاري آگهي واگذاري ها را در نشريات و رسانه ها منتشر و زمان مزايده را اعلام مي كند. هيأت عالي واگذاري چهارشنبه هفته گذشته واگذاري 10 شركت دولتي را تصويب كرد كه از اين 10 شركت 2 شركت از طريق بورس و 8 شركت از طريق مزايده واگذار مي شوند.
سابقه
به گفته مسئولان سازمان خصوصي سازي، نخستين شركتي كه امسال در بورس عرضه مي شود، شركت آلومينيوم ايران(ايرالكو)است كه پس از هماهنگي هاي لازم، زمان دقيق عرضه آن اعلام مي شود.
از طرف ديگر گفته مي شود، سهام ايرالكو پس از تاييد سازمان حسابرسي در بورس عرضه مي شود. ظاهراً مسئولان ايرالكو همه اطلاعات و مدارك لازم را به سازمان هاي بورس اوراق بهادار و حسابرسي ارسال كرده اند. به اين ترتيب 5 درصد از كل سهام اين شركت معادل 165 ميليون سهم به صورت تدريجي و 30 درصد نيز از طريق سهام عدالت واگذار مي شود.
از طرف ديگر برخي منابع خبري مي گويند: سهام شركت آلومينيوم ايران تا سه هفته ديگر در بورس اوراق بهادار عرضه مي شود. ايرج اكبريه مشاور وزير صنايع در امور شركت ها ديروز در اين باره گفت: در نشست اخير هيأت عالي واگذاري در اين باره توافق شده است.
تباني
اما در كنار اين اخبار هنوز بحث تباني داغ است. اسماعيل غلامي معاون سازمان خصوصي سازي در اين باره گفت: براي جلوگيري از تباني خريداران سهام شركت هاي دولتي، جلوگيري از كاهش غيرمنطقي قيمت سهام عرضه شده و اطمينان از فروش سهام شركت هاي دولتي، سازمان خصوصي سازي مي تواند از خدمات بانك ها، مؤسسات اعتباري و سرمايه گذاري براي تعهد پذيره نويسي سهام استفاده كند. او در گفتگو با مهر گفت: اين بانك ها و مؤسسات موظف هستند در صورت نبودن مشتري كافي و يا غير قابل قبول بودن پيشنهادها سهام عرضه شده را به قيمت پيشنهادي توافق شده در قرارداد تعهد پذيره نويسي بخرند.]]>
</TEXT>
</DOC>
<DOC>
<DOCID>HAM2-860216-021</DOCID>
<DOCNO>HAM2-860216-021</DOCNO>
<ORIGINALFILE>/1386/860216/news/_bourse.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[افزايش صف هاي خريد سهام كابل البرز]]>
</TITLE>
<TEXT>
<![CDATA[گروه بورس- در دادوستدهاي روز گذشته بر ميزان صف هاي خريد سهام كابل البرز افزوده شد.
براساس اين گزارش، سهامداران بورس تهران از ابتداي سال جاري تاكنون براي خريد سهام كابل البرز صف هاي خريد تشكيل داده اند. در مبادلات ديروز صف هاي خريد سهام اين شركت با 261 تقاضا از مرز 2ميليون و 300 هزار سهم فراتر رفت.
ديروز همچنين سهامداران بورس تهران بار ديگر براي خريد سهام شركت ملي صنايع مس ايران صف هاي خريد تشكيل دادند. به طوري كه در پايان معاملات ديروز 328 تقاضا براي خريد 8/4 ميليون سهم اين شركت به ثبت رسيد. ديروز در مجموع 23 هزار ميليون ريال از نقدينگي بازار روانه خريد سهام شركت مس شد.
سهامداران بورس تهران همچنين براي خريد سهام كيميدارو و دارو سازي امين صف هاي خريد تشكيل دادند. اين دو شركت در طول چند روز گذشته موقعيت خود را در جدول تقاضاي بازار حفظ كرده اند.
اين گزارش حاكي است تا ديروز براي چندمين روز متوالي عمليات بازارگرداني بر روي سهام شركت سرمايه گذاري بهمن ادامه يافت و صف هاي خريدسهام گلوكوزان و پتروشيمي شيراز نيز همچنان پابرجا بود.]]>
</TEXT>
</DOC>
<DOC>
<DOCID>HAM2-860216-022</DOCID>
<DOCNO>HAM2-860216-022</DOCNO>
<ORIGINALFILE>/1386/860216/news/_diet.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[در روز جهاني ماما اعلام شد
فقط 10 درصد زايمان ها نياز به حضور متخصص زنان دارد]]>
</TITLE>
<TEXT>
<![CDATA[گروه سلامت- حداقل يك روز در سال ماماها و مسائل مربوط به آنها در صدر اخبار قرار مي گيرد. ديروز عضو هيات مديره سازمان نظام پزشكي كشور با اشاره به ضرورت وجود آموزش هاي دوران بلوغ دختران گفت: هم اكنون برخي از ماماها در مدارس راهنمايي و دبيرستان غيرانتفاعي به عنوان مربيان بهداشت به ارايه آموزش مي پردازند. ناهيد خداكرمي، در گفت وگو با ايسنا با بيان اين كه هيچ حرفه اي در گروه پزشكي به اندازه ماماها با مسايل دوران بلوغ، يائسگي و دوران باروري آشنا نيستند، اظهار داشت: حضور ماما در مدارس به ويژه مدارس غيرانتفاعي به عنوان مربي بهداشت تاثير به سزايي را در كاهش مشكلات ناشي از هيجانات دوران بلوغ به همراه داشته است. وي با اشاره به اين كه 50 درصد از جمعيت كشور و جمعيت دانش آموزي را زنان تشكيل مي دهند، گفت: ماماهاي كشور توانمند و آماده به كار براي ارايه مباحث آموزش بهداشت بلوغ در مقاطع راهنمايي و دبيرستان هستند تا دوران بلوغ به درستي سپري شود.
خداكرمي به برنامه هاي آموزش دوران بارداري مادران ايراني طي 9 جلسه با هدف توانمندسازي براي انتخاب شيوه زايمان طبيعي اشاره كرد و توضيح داد: 09 درصد بارداري ها، طبيعي و روند فيزيولوژيك خود را به خوبي سپري مي كنند و فقط در بارداري هاي پرخطر حضور متخصص زنان الزامي است. وي ادامه داد: طبق پروتكل وزارت بهداشت پس از 30 سال تاخير نسبت به جهان، كلاس هاي آموزشي در مراكز خصوصي و دولتي برگزار مي شود تا مادران نسبت به انتخاب شيوه زايمان طبيعي توانمند شوند.
عضو هيات مديره سازمان نظام پزشكي كشور با اشاره به محدوديت اعمال شده از سوي سازمان ها در به كارگيري نيروي انساني گفت: در hs(سيستم ملي سلامت انگلستان)براي دستيابي بهتر به خدمات زنان و مامايي 30 تا 50 ماما به ازاي هر يك هزار تولد زنده تعريف شده حال آن كه اين شاخص در ايران 10 ماما به ازاي هر يك هزار تولد زنده است.
خارج از گردونه درمان
حدود 04هزار نفر فارغ التحصيل در رشته مامايي وجود دارد كه نيمي از آنها در حال حاضر بيكارند و خارج از گردونه فضاي درماني كشور هستند. به گفته كارشناسان در كشورمان فرهنگ سلامتي در بخش زايمان از روند طبيعي خود خارج شده و آمارهاي زايمان سزارين چند برابر استاندارد واقعي جهاني است.
نمودارهاي نصب شده در دفاتر مديريت بيمارستان هاي خصوصي و دولتي نشان مي دهد كه در برخي از آنها آمار سزارين به09درصد هم مي رسد. اين در حالي است كه سازمان جهاني بهداشت، آمار سزارين را 01 تا 51درصد اعلام نموده است كه با فرض آمار 53 درصدي اعلام شده از سوي وزارت بهداشت، فاصله زيادي دارد و اصلاح اين روند نيز مستلزم يك كار فرهنگي در زمينه بهداشت باروري است.طبق استانداردهاي دنيا، به ازاي هر هزار تولد زنده بايد02 تا 05 هزار ماما در سيستم خدمات درماني و بهداشتي هر كشوري وجود داشته باشد، در حالي كه در ايران، در ازاي هر هزار تولد زنده تنها 21ماما در سيستم وجود دارد.
سزارين در ايران تا برابر استاندارد جهان
در كشور سوئد، آمار سزارين درصد است و اين كشور رتبه نخست سلامت را در دنيا دارد. اگر سزارين روش مناسبي در ارتقاي كيفيت سلامت باشد قطعاً آمار اين كشور بايد رقمي بالاتر را نشان دهد.
در كانادا زايمان سزارين 91 درصد، در امارات متحده عربي01 درصد و در ايران طبق آمار رسمي53درصد و آمار واقعي06 درصد زايمان ها را به خود اختصاص داده است. آخرين بررسي هاي وزارت بهداشت و درمان نشان مي دهد كه در تهران با 55/4درصد در بخش دولتي و 33/9درصد در بخش خصوصي از روش سزارين استفاده مي شود و سيستان و بلوچستان نيز با درصد به ترتيب بيشترين و كمترين آمار زايمان را به روش سزارين دارند.
افشار، كارشناس بهداشت خانواده در وزارت بهداشت و درمان در اين خصوص مي گويد: بر اساس تحقيقات سيماي جمعيت و سلامت وزارت بهداشت در ايران در كل كشور 53درصد از زايمان ها به طريق سزارين انجام مي شود كه اين بررسي شامل مراكز درماني دولتي و خصوصي است. بر اساس اين گزارش، درصد زايمان در بخش دولتي در سطح كشور 36/6درصد و در بخش خصوصي 14/3درصد مي باشد كه اين آمار در تهران55‎/4 در بخش دولتي و 33/9درصد در بخش خصوصي گزارش شده است.
وي مي  افزايد: استاندارد جهاني در انجام عمل سزارين 01 تا 51درصد است كه اين رقم در ايران53درصد گزارش شده است.]]>
</TEXT>
</DOC>
<DOC>
<DOCID>HAM2-860216-023</DOCID>
<DOCNO>HAM2-860216-023</DOCNO>
<ORIGINALFILE>/1386/860216/news/_diet.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[تخم مرغ را فراموش نكنيد]]>
</TITLE>
<TEXT>
<IMAGE>/1386/860216/news/000042.jpg</IMAGE>
<![CDATA[
گروه سلامتمحققان دانشگاه دولتي لوئيزيانا در آمريكا، گزارش جديدي درباره صبحانه و اثر آن در كاهش وزن موثر به نشست سالانه بيولوژي تجربي امسال، كه در واشنگتن برگزار مي شود، ارائه داده اند. دو تا تخم مرغ در صبحانه مي تواند به كاهش وزن شما كه اضافه وزن داريد، كمك كند.
پيش از اين مشخص شده بود كه با خوردن صبحانه اي كامل و پر و پيمان، چقدر وجدانمان مي تواند راحت باشد؛ كه صبحانه خوردن نه تنها چاق نمي كند، بلكه از ريزه خواري هاي تا وقت ناهار هم جلوگيري مي كند و نهايتاً باعث وزن كم كردن هم مي شود.
اما اطلاعات جديد اين محققان درباره تخم مرغ در صبحانه است. آنها متوجه شده اند كه زنان چاق و داراي اضافه وزن كه در رژيم غذايي شان روزانه دو عدد تخم مرغ در صبحانه مصرف مي كنند، وزن بيشتري از دست مي دهند. باورتان مي شود كه تخم مرغ، آن هم دوتايش، بتواند در صبحانه مجاز باشد نه تنها مجاز، بلكه توصيه شده اين نشان مي دهد كه محققان واقعاً دلسوز ما هستند و كارشان فقط محدود كردن راه و بيراه ما نيست!
به گزارش خبرگزاري يونايتدپرس، محققان بخش عفونت و چاقي دانشگاه لوئيزيانا، زناني را كه براي كاهش چربي، پنج روز يا بيشتر در هفته از اين الگو، يعني الگوي دوتخم مرغي در صبحانه، پيروي مي كردند براي مدت هشت هفته، بررسي كردند.
آنها مشاهده كردند كه اين زنان درصد وزن بيشتري از دست دادند. همچنين كاهش چربي در ناحيه اطراف كمر آنها درصد بيشتر بود. البته توجه داشته  باشيد كه افرادي كه در اين مطالعه شركت كرده بودند، فقط صبحانه شان در اين حد شاهانه بود و در طي روز، فتيله كالري دريافتي شان را به شدت پايين كشيده  بودند. به اين ترتيب مي توان گفت استفاده از تخم مرغ در صبحانه كمك مي كند كه فرد چاق بهتر بتواند رژيم كم كالري اش را در طي روز رعايت كند.مثل اين كه به تخم مرغ زيادي ظلم شده بود و او مستحق اين همه كم لطفي و طرد شدن از سفره ها، آن هم به بهانه كلسترول و چاق شدن، نيست. چندي قبل هم يك محقق فيزيولوژيست از دانشگاه واشنگتن به نام وندي ريپوويچ، در همايش سلامت و تناسب اندام در دالاس خواسته بود كه از تخم مرغ اعاده حيثيت شود و اين همه برچسب ضديت با قلب و عروق به آن نزنند. او معتقد است اين جمله كه تخم مرغ كلسترول دارد و بنابراين كلاً بايد از رژيم غذايي حذف شود. از آن جمله هايي است كه بايد جزء خرافه هاي تغذيه طبقه بندي شود. به گفته او، اين باور از وقتي رايج شد كه مردم دانستند كلسترول در زرده تخم مرغ غليظ تر از هر ماده غذايي ديگر است.اما ريپوويچ معتقد است اگر در خوردن تخم مرغ زياده روي نكنيد، كلسترول چنداني وارد بدنتان نمي شود كه بتواند به سلامت شما آسيبي برساند. بيشتر افرادي كه در معرض خطر بيماري هاي قلبي هستند، يا خودشان تخم مرغ را از رژيم غذايي شان حذف كرده اند و يا پزشكشان به آنها توصيه كرده كه از خوردن تخم مرغ برحذر باشند. با اين حال تحقيقات زيادي نشان داده كه تا حداكثر 3 تخم مرغ در هفته، براي هيچ كس مشكلي ايجاد نمي كند.]]>
</TEXT>
</DOC>
<DOC>
<DOCID>HAM2-860216-024</DOCID>
<DOCNO>HAM2-860216-024</DOCNO>
<ORIGINALFILE>/1386/860216/news/_diet.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سلامت در ايران
برداشت 200 ميليون دلار از ذخيره ارزي منتفي شد]]>
</TITLE>
<TEXT>
<![CDATA[دكتر انوشيروان محسني بندپي، نايب رئيس كميسيون بهداشت و درمان مجلس در گفت وگو با ايسنا گفت: با مخالفت دولت و سازمان مديريت و برنامه ريزي جهت برداشت از حساب ذخيره ارزي، پيشنهاد برداشت 200 ميليون دلار سال گذشته براي امسال منتفي شد. او ادامه داد: در پي اعتراض ما دولت اعلام كرد كه اعتباري 170 ميليارد توماني براي تجهيز وزارت بهداشت لحاظ شده و هم چنين تمامي درآمدهاي سازمان انتقال خون به اين سازمان برگردانده شده است.
ممنوعيت تبليغات داروهاي ايراني، عامل گرايش به داروهاي خارجي
دبيرانجمن داروسازان ايران با اعلام اين كه داروي ايراني ام اس تا شش ماه ديگر به اندازه نياز بيماران توليد مي شود، گفت: اين دارو دست كم 10 تا 20 درصد ارزان تر از نمونه مشابه خارجي عرضه مي شود. دكترسيد جمال سعيد واقفي با اشاره به امتناع برخي از پزشكان از تجويز مشابه ايراني به بيماران ام اسي گفت: داروهاي خارجي با تبليغاتي كه انجام مي دهند خود را به خوبي به پزشكان شناسانده اند، از اين رو پزشكان تمايل به تجويز اين داروها دارند، درحاليكه انجام تبليغات براي داروهاي داخلي در كشور مجاز نيست.
صندوق حمايت از بيماران صعب العلاج تشكيل نشد
عضو كميسيون بهداشت و درمان مجلس شوراي اسلامي گفت: در حال حاضر صندوقي تحت عنوان حمايت از بيماران صعب العلاج ايجاد نشده و تنها رديف هاي مشخص بودجه اي براي اين بيماران در قانون بودجه امسال اختصاص يافته است. دكتر بيژن شهبازخاني با بيان اين كه در حال حاضر 4 رديف بودجه اي به امور بيماران صعب العلاج و خاص رسيدگي مي كند، تصريح كرد: يكي از مراكز رسيدگي به اين گونه بيماران، بنياد بيماري هاي خاص است كه عمدتا هدف آن توجه و حمايت از بيماران كليوي و پيوند كليه است. وي افزود: در بودجه سال 86، 29 ميليارد تومان ديگر نيز به وزارت رفاه به عنوان يكي ديگر از مراكز رسيدگي و حمايت از بيماران صعب العلاج اختصاص پيدا كرده است.]]>
</TEXT>
</DOC>
<DOC>
<DOCID>HAM2-860216-025</DOCID>
<DOCNO>HAM2-860216-025</DOCNO>
<ORIGINALFILE>/1386/860216/news/_diet.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند]]>
</TITLE>
<TEXT>
<![CDATA[حملات قلبي را بهتر مي توان پيشگويي كرد
محققان دانشگاه هاروارد روش جديدي براي پيشگويي حملات قلبي ابداع كرده اند كه خطرات متوسط حملات قلبي را بهتر از آزمايش استاندارد موجود، پيشگويي مي كند.
به گزارش خبرگزاري يونايتدپرس، سيستم جديد كه رينولدز نام دارد، علاوه بر شش پارامتر الگوي استاندارد فارمينگهام كه تاكنون رايج بود، از دو كميت جديد هم استفاده مي كند. اين دو كميت عبارتند از: سطح پروتئين واكنشي c و سابقه حمله قلبي والدين قبل از سالگي. در سيستم استانداردي كه تاكنون براي پيشگويي احتمال بروز حمله قلبي استفاده مي شد، عواملي مانند سن، جنسيت، كلسترول تام، كلسترول،hdlوضعيت سيگار كشيدن و فشار خون سيستوليك، در نظر گرفته مي شد.
محققان مي گويند هر دو روش a و رينولدز زناني را كه در معرض خطر شديد و كم بروز حملات قلبي قرار داشتند، به طور مساوي تشخيص مي دهد، اما مدل رينولدز زناني را كه در معرض خطر متوسط حملات قلبي قرار داشتند نيز به طور دقيق مشخص كرد. تشخيص اين گروه همواره يكي از مشكلات شيوه فارمينگهام محسوب مي شده  است.
اين مطالعه در شماره مه نشريه گزارش قلب هاروارد منتشر شده است.
عشق كباب ها، مراقب سرطان باشند
 زناني كه به كباب و غذاهاي دودي علاقه شديدي دارند، بايد در رژيم غذايي شان از ميوه و سبزي بيشتري استفاده كنند، وگرنه بدانند كه بيشتر از بقيه در معرض خطر ابتلا به سرطان سينه هستند. اين، از نتايج مطالعه جديدي است كه محققان دانشگاه كاروليناي جنوبي انجام داده اند و نتايج آن را در آخرين شماره نشريه اپيدميولوژي چاپ كرده اند.
در اين مطالعه، با بررسي زنان بعد از سن يائسگي، مشخص شده است آنهايي كه تعداد زيادي از وعده هاي غذايي شان را غذاهاي كبابي و بريان شده و دودي تشكيل مي داده، 47 درصد بيشتر از بقيه احتمال دارد كه به سرطان سينه مبتلا شوند. علاوه بر آن، در كساني كه ميوه و سبزي كمتري استفاده مي كردند، اين احتمال خيلي بيشتر و به 74 درصد مي رسيد.
رويترز گزارش داده است اين محققان مي گويند احتمالاً هيدروكربن هاي آروماتيك پلي سيكليك متهم رديف اول در ابتلا به سرطان باشد. در حالي كه آمين هاي هتروسيكليك در غذاهاي سرخ شده در ماهي تابه باعث بالارفتن احتمال بروز سرطان مي شود.
بارداري با ميگرن خطرناك است
پزشكان مي گويند زناني كه در دوران بارداري دچار حمله هاي ميگرني مي شوند، بيشتر از ساير زنان هم سن و سالشان ممكن است به مشكلات عروقي مبتلا شوند و بنابراين در معرض ابتلا به انواع سكته هاي قلبي، مغزي و فشار خون هستند. به گزارش خبرگزاري رويترز، بررسي هاي جديد نشان مي دهد اين زنان 19 برابر بيشتر از بقيه در معرض اين خطرها هستند. طبق اين مطالعه، خطر مسموميت حاملگي يا اكلامپسي هم در زنان مبتلا به ميگرن، دو برابر ساير زنان است.محققان دانشگاه دوك در دورهام كاروليناي شمالي، مي گويند به همين علت اين زنان بايد بيشتر مراقب عوامل خطري مانند كلسترول بالا، فشار خون بالا، ديابت و غيره باشند. مواردي كه، علاوه بر ميگرن، مي تواند آنها را مستعد حوادث عروقي كند.
نتايج اين بررسي در نشست سالانه آكادمي نورولوژي آمريكا كه هم اكنون در بوستون در حال برگزاري است، ارائه شده است.]]>
</TEXT>
</DOC>
<DOC>
<DOCID>HAM2-860216-026</DOCID>
<DOCNO>HAM2-860216-026</DOCNO>
<ORIGINALFILE>/1386/860216/news/_ejtem.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[اعتبار دفترچه درمان به معناي ثبت سابقه بيمه نيست]]>
</TITLE>
<TEXT>
<IMAGE>/1386/860216/news/000045.jpg</IMAGE>
<![CDATA[
گروه اجتماعي- زمان استفاده از دفترچه درمان، الزاما در سابقه بيمه درج نمي شود.
افزايش زمان استفاده از دفترچه هاي درماني سازمان تامين اجتماعي سبب شده است تا بسياري ازبيمه شدگان بازه زماني اعتبار دفترچه را به عنوان سابقه بيمه خود منظور كنند.
اعتبار دفترچه هاي درمان بيمه شدگان سازمان تامين اجتماعي از 6 ماه تا 5 سال در نظر گرفته مي شود و برخي بيمه شدگان مي توانند بدون داشتن محدوديت زماني تا آخرين برگ دفترچه شان را استفاده كنند.
اين مهلت طولاني سبب شده است تا بيمه پرداز تصور كند تمامي اين زمان در سابقه بيمه پردازي اش منظور مي شود در حالي كه به گفته مسئولان اين سازمان تنها در صورتي به سابقه بيمه شده افزوده خواهد شد كه نام وي در فهرست بيمه پردازي كارفرما به شعب تامين اجتماعي فرستاده شود.
بسياري از كارفرمايان براي فرار از پرداخت حق بيمه كارگران براي مدت محدودي نامشان را در فهرست بيمه به شعب سازمان تامين اجتماعي ارسال مي كنند و با طولاني شدن زمان استفاده از دفترچه نام بيمه شده از فهرست حذف مي شود به اين ترتيب بيمه شده با در دست داشتن دفترچه، تصور قرار داشتن مدام در فهرست كارفرما را دارد حال آنكه هيچ سابقه اي براي وي منظور نمي شود.
دليل طولاني شدن زمان استفاده از دفترچه هاي درماني از سوي مسئولان اين سازمان، جلب رضايت بيمه شدگان عنوان شده است.
داوود مددي، مدير عامل سازمان تامين اجتماعي كشور، در اين باره گفت: با توجه به نارضايتي هاي بوجود آمده در ميان بيمه شدگان و گلايه آنان از اتلاف وقت براي تمديد دفترچه هاي درماني مديران سازمان تصميم به طولاني كردن زمان استفاده دفترچه ها گرفتند.
مددي با اشاره به اينكه زمان استفاده بسياري از دفترچه هاي صادر شده تنها 90 روز بود افزود: تمديد متناوب دفترچه ها علاوه بر اينكه ترافيك كاري كارمندان شعب را افزايش مي داد با ايجاد صف هاي طولاني در شعب مختلف سراسر كشور و صرف وقت سبب بروز نارضايتي بيمه شدگان نيز بود.
سابقه بيمه پردازي مهم ترين شرط در مدت زمان استفاده از دفترچه است، چنانچه بيمه شده اي براي نخستين بار در فهرست هاي ارسالي كارفرما به تامين اجتماعي باشد مهلت كمتري براي دفترچه درمانش منظور خواهد شد و در صورتي كه سابقه بيمه شده بيش از يك سال باشد مي تواند از يك تا پنج سال مهلت براي استفاده از دفترچه برخوردار شود، در شرايطي كه بيمه شده 5 سال سابقه پرداخت حق بيمه داشته باشد مي تواند تا آخرين برگ دفترچه اش را استفاده كند.
نكته جالب توجه اين است كه مدت زمان استفاده از اين دفترچه ها هيچ ارتباطي با سابقه بيمه افراد ندارد درحالي كه بسياري از آنان با تصور اينكه زمان مورد نظر در پرونده بيمه شان درج مي شود خود را داراي سابقه مي دانند و عدم اطلاع رساني درست و دقيق به بيمه پردازان سبب بروز مشكلاتي به ويژه به هنگام رسيدن به مرز بازنشستگي خواهد شد.
به اعتقاد مسئولان سازمان تامين اجتماعي تنها راه حل براي جلوگيري از بروز چنين مشكلاتي مراجعه به شعبه بيمه پردازي و اطمينان حاصل كردن از پرداخت حق بيمه توسط كارفرماست.
هر چند اقدام سازمان تامين اجتماعي در جهت طولاني كردن زمان استفاده از دفترچه هاي درمان جلب رضايت بيمه شدگان در كشور بوده است اما با بوجود آمدن مشكلات حاشيه اي ممكن است اين كار به تامين آتيه بيمه شدگان آسيب وارد كند.
به نظر مي رسد در شرايط كنوني كارشناسان و مسئولين سازمان تامين اجتماعي نيازمند بكارگيري راه حلي براي رفع اين مشكل باشند.
اطلاع رساني موثر و به وقت به بيمه شدگان سبب خواهد شد تا مشكلات كمتري در اين زمينه بوجود آيد.]]>
</TEXT>
</DOC>
<DOC>
<DOCID>HAM2-860216-027</DOCID>
<DOCNO>HAM2-860216-027</DOCNO>
<ORIGINALFILE>/1386/860216/news/_ejtem.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[معتادان تزريقي از اول خرداد ماه جمع آوري مي شوند]]>
</TITLE>
<TEXT>
<![CDATA[گروه اجتماعي - جانشين دبير كل ستاد مبارزه با مواد مخدر با اعلام آغاز اجراي طرح جمع آوري معتادان خياباني از اول خرداد ماه امسال گفت: معتاداني كه پس از جمع آوري در برابر درمان مقاومت نشان دهند، به مركز شفق منتقل مي شوند.
محمدرضا جهاني ديروز با تشريح جزئيات روند اجراي طرح پليس درمان مدار در تهران و از ابتداي تير ماه در ساير استانهاي كشور اظهار كرد: طرح جمع آوري از اواسط سال 85 آغاز شد، اما مرحله دوم آن به جهت دادن فرصت بيشتر به معتادان براي مراجعه به مراكز درماني با 8 ماه تاخير اجرا مي شود.
جانشين دبير كل ستاد مبارزه با مواد مخدر با بيان اين كه معتادان در ابتداي جمع آوري براي مراجعه به مراكز درماني توصيه و ترغيب مي شوند، خاطرنشان كرد: لذا در قالب اين طرح، معتادان 20 تا 50 سال تزريقي دستگير مي شوند و ماموران نيروي انتظامي نيز آموزشهاي لازم را براي شناسايي معتادان تزريقي گذرانده اند.
وي با تاكيد بر اين كه امسال با رفع مشكلات طرح شفق طرح جمع آوري كاملتر و بهتر اجرايي مي شود، تصريح كرد: معتادان در قالب اين طرح شناسنامه درماني دريافت مي كنند و پليس با اين معتادان كاري ندارد؛ مگر آن كه اين عده كارت شناسايي را دريافت كرده و براي درمان در تاريخ مشخص مراجعه نكرده باشند.
جهاني افزود: مراكز قرنطينه معتادان در تهران، پادگان ولي عصر(عج)واقع در عشرت آباد يا هر مركز ديگري كه نيروي انتظامي تشخيص دهد، خواهد بود.
وي همچنين در خصوص برنامه هاي كلي ستاد مبارزه با مواد مخدر گفت: سياستهاي كلان مبارزه با مواد مخدر مشخص بوده در برنامه چهارم نيز پيش بيني و سند همكاريهاي فرا بخشي تهيه و به دستگاهها ابلاغ شده است.
وي با اشاره به تجهيز مراكز درماني و وجود 100 مركز dic و 85 مركز mmt و 160مركز خدمات اجتماعي( outreach )براي خدمت رساني به معتادان مشمول طرح افزود: سال گذشته بيش از 13 ميليارد تومان اعتبار به بخش درمان معتادان اختصاص يافت. جانشين دبير كل ستاد مبارزه با مواد مخدر با بيان اين كه در سند همكاريهاي فرا بخشي انتظار مي رود 20 فعاليت توسط ناجا و 26 فعاليت فرهنگي و پيشگيري انجام شود، تصريح كرد: همچنين پيش بيني شده است 18 فعاليت درمان و كاهش آسيب نيز انجام شود.
وي در خصوص تغيير اخير در استانها مبني بر واگذاري دبيري شوراهاي هماهنگي مبارزه با مواد مخدر به فرماندهان انتظامي استانها، اذعان كرد: اين اقدام با هماهنگي مسولان ذيربط و با اختيارات قانوني دبير كل ستاد مبارزه با مواد مخدر، صورت گرفته است.
جهاني توضيح داد: در اين خصوص با وزير كشور هماهنگي لازم صورت گرفت و طبق ابلاغ هفته گذشته، فرماندهان انتظامي استانها در اين سمت قرار گرفتند. وي در پاسخ به اين سئوال كه آيا استانداران قانونا براي تغيير دبيران شوراي هماهنگي، مجاز به تصميم گيري و پيشنهاد فرد مورد نظر خود به دبير كل ستاد نيستند، تاكيد كرد: اين امر از اختيارات شخص دبير كل بوده و مصوبه ستاد نيز اين است كه ساختار شوراي هماهنگي مبارزه با مواد مخدر را دبير كل تعيين كند.
جانشين دبير كل ستاد مبارزه با مواد مخدر اذعان كرد: با استانداران در اين زمينه مشورتي نشده و اين اقدام به علت انسجام بخشي و در راستاي سرعت دادن به فعاليتها صورت گرفته است.]]>
</TEXT>
</DOC>
<DOC>
<DOCID>HAM2-860216-028</DOCID>
<DOCNO>HAM2-860216-028</DOCNO>
<ORIGINALFILE>/1386/860216/news/_ejtem.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[گردهمايي زنان كارآفرين كشور]]>
</TITLE>
<TEXT>
<![CDATA[گروه اجتماعي -گرد همايي زنان كارآفرين كشور در آبادان برگزار شد. دبير انجمن زنان مدير كار آفرين كشور در اين گردهمايي گفت: شناخت توانمنديهاي زنان كار آفرين و بهره مندي از استعدادهاي خلاق آنان به عنوان سرمايه هاي ملي، كوشش سازمان يافته اي را مي طلبد.
خديجه يار علي افزود: ترغيب و ترويج كار آفريني در جامعه جوان كشور، ساز و كار موثري است كه مي تواند استفاده از منابع موجود را با كشف فرصتهاي جديد بهينه سازد و در اين فرآيند با ابتكار و نوآوري زمينه ايجاد و توسعه كسب و كارهاي نو و خلاق را فراهم آورد. وي گفت: اين انجمن به منظور تحقق اهداف خود فعاليتهايي نظير كشف و شناسايي زنان كار آفرين در سطح داخل و خارج كشور و تهيه بانك اطلاعاتي زنان كار آفرين در بخشهاي مختلف كشاورزي، صنعت و خدمات، كمك به پيوند و تعامل ميان زنان كار آفرين و غيره دنبال مي كند.]]>
</TEXT>
</DOC>
<DOC>
<DOCID>HAM2-860216-029</DOCID>
<DOCNO>HAM2-860216-029</DOCNO>
<ORIGINALFILE>/1386/860216/news/_ejtem.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[افزايش ايدز در زندان ها صحت ندارد]]>
</TITLE>
<TEXT>
<![CDATA[گروه اجتماعي - معاون سلامت، اصلاح و تربيت سازمان زندان هاي كشور گفت وجود مبتلايان به ايدز در تمامي زندان هاي دنيا ملموس است و نمي توان آن را نفي كرد، اما افزايش آن در زندانهاي كشور صحت ندارد و بايد گفت، در حال حاضر 5/4 درصد زندانيان داراي رفتار پرخطر، مبتلا به ايدز هستند.
دكتر پرويز افشاراز مشاهده برخي رفتارهاي محافظت نشده جنسي در ميان زندانيان خبر داد و گفت: ادعاي عدم وجود رفتارهاي محافظت نشده جنسي در زندان هاي كشور را نداريم اما موارد آن بسيار محدود است. وي گفت: در ارتباط با كاهش رفتارهاي محافظت نشده جنسي، اقدامات گسترده اي در زندانهاي سراسر كشور صورت گرفته كه منجر به كاهش چشمگير اين رفتارها در زندانها شده است.وي تصريح كرد: رفتارهاي محافظت نشده جنسي، در تمامي زندانهاي دنيا مشاهده مي شود و هيچ كشوري از جمله ايران نمي تواند چنين امري را تكذيب كند.]]>
</TEXT>
</DOC>
<DOC>
<DOCID>HAM2-860216-030</DOCID>
<DOCNO>HAM2-860216-030</DOCNO>
<ORIGINALFILE>/1386/860216/news/_ejtem.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم
9 تا 12 به استثناءروزهاي تعطيل23023337 bamardom @ hamshahri.org]]>
</TITLE>
<TEXT>
<![CDATA[هرينه ناگهاني!
به طور دقيق و هر روز با استفاده از سيستم اينترنتي شركت ايرانسل، موجودي سيم كارت اعتباري ام را تا آخر فروردين 1386 كنترل كردم، در اين مدت تنها 3 دقيقه مكالمه آزمايشي داشتم، اما اول ارديبهشت ماه ناگهان از سيم كارت اعتباري ام 6 هزار تومان كسر شد. اين مسأله را از چه راهي بايد پيگيري كنم
فرشاد منبت- تهران
برق ناپايدار
خيابان مقصود شهرري، برق پايداري ندارد و نوسان و قطع پي  در پي برق مشتركين را به ستوه آورده است. اندكي توجه مي تواند، اين مشكل را برطرف كند.
م. حيدري- شهرري
تجربه در سايه!
يك ضرب المثل معروف مي گويد: تجربه بالاتر از علم است اما در طرح طبقه بندي مشاغل به سوابق تجربي كارمندان بهاي لازم داده نمي شود و تجربه به حساب نمي آيد، از اين رو ميزان حقوق دريافتي يك فرد با سالها كار و سابقه خدمت برابر يك فرد تازه كار است. عدالت حكم مي كند كه در اين طرح تجديد نظر شود.
س. واقفي- تهران
منبع آب فرسوده
يك منبع هوايي آب در شهرك امام حسين اسلامشهر در قلب منطقه مسكوني قرار دارد با توجه به فرسودگي اين منبع احتمال سقوط آن وجود دارد. همچنين به دليل نزديكي چاه آب با فاضلاب خانه ها و مؤسسات خطر آلودگي نيز، آب موجود در منبع را تهديد مي كند.
نعمتي- اسلامشهر
فرصت هاي شغلي و خارجيان
ما از ديرباز ملتي ميهمان نواز بوده ايم و همچنان اين خصلت پسنديده را حفظ خواهيم كرد. اما گفتني است كه حضور اتباع خارجي به خصوص اتباع افغاني در آن بخش ها كه امكان جذب كارگران ايراني وجود دارد، در خور تأمل است و سزاوار نيست اين قبيل فرصت هاي شغلي كه باعث كاهش نرخ بيكاري در كشور مي شود، در اختيار اتباع خارجي قرار بگيرد.
علي نصيري- تهران
موتور سيكلت هاي سه چرخ
با تشكر از روزنامه همشهري به خاطر توجه به مشكلات معلولين، اميدواريم اداره راهنمايي و رانندگي در مورد موتورسيكلت هاي 3 چرخ معلولين، عنايت كافي داشته باشد تا ما براي تأمين بنزين اين وسيله، در مضيقه قرار نگيريم.
يك معلول از كرج
نشان به آن نشاني
زمستان گذشته و در آستانه خيزش ناگهاني بهاي مسكن، آپارتماني مسكوني يك خوابه ام را فروختم تا به كمك وامي كه از بانك گرفته بودم يك آپارتمان دو خوابه بخرم. نشان به آن نشاني كه تاكنون موفق به چنين خريدي نشده ام و حتي همان آپارتمان يك خوابه را نيز نمي توانم پيدا كنم. بهاي مسكن بايد به مرزهاي تعادل برگردد تا افراد كم درآمدي مثل من سرپناه خود را از دست ندهند.
اكبر زواري- تهران
جرم مشهود
پارك ها و بوستان ها، محل تفريح و گذران اوقات فراغت مردم است. اما در برخي محله ها از جمله در پارك مقابل شهرك دانش، در جاده قديم كرج، خريد و فروش علني مواد مخدر، سلامتي جوانان را در معرض تهديد قرار داده است.
م. فاطمي- شهرك انديشه
به خاطر يك صندلي
در خبري خواندم كه يك شركت خودروسازي ژاپني به خاطر نقص فني تنها صندلي يك خودرو كه باعث آتش سوزي شده بود، 70 هزار صندلي را جمع آوري كرد، اما، شركت هاي خودروسازي  ما، عليرغم حوادث ناگواري كه ناشي از نقص فني خودروهاست، حاضر به جمع آوري خودروهاي معيوب نيستند!
احمد كرم دانه- كرج
سوء استفاده از يك طرح خوب
طرح كنترل نامحسوس خودرو در بزرگراه ها و جاده هاي كشور نتايج خوب و مثبتي به همراه داشته اما از طرفي موجب سوء استفاده، عناصر بزهكار در پوشش مأموران قلابي هم شده است. بهتر است ابتكارات ويژه اي براي جلوگيري از اين قبيل سوء استفاده ها به كار گرفته شود.
فرازي- تهران]]>
</TEXT>
</DOC>
<DOC>
<DOCID>HAM2-860216-031</DOCID>
<DOCNO>HAM2-860216-031</DOCNO>
<ORIGINALFILE>/1386/860216/news/_ejtem.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بر اساس اين طرح بيش از 60 درصد معلمان افزايش حقوق خواهند داشت
جزئيات افزايش پلكاني حقوق معلمان
عكس: جواد گلزار]]>
</TITLE>
<TEXT>
<IMAGE>/1386/860216/news/000036.jpg</IMAGE>
<![CDATA[
علي اصغر محمدي- براساس طرح افزايش پلكاني حقوق، بيش از60 درصد معلمان حدود 80 هزار تومان افزايش حقوق خواهند داشت.
معاون برنامه ريزي و توسعه مديريت آموزش و پرورش در باره جزئيات افزايش حقوق فرهنگيان گفت: افزايش 80 هزار توماني حقوق، شامل معلمان داراي مدرك ديپلم تا كارشناسي ارشد مي شود.
محمدرضا محدث خراساني افزايش حقوق فرهنگيان را بين 48 تا 82 هزار تومان اعلام كرد و افزود: افزايش حقوق 80 هزار توماني معلمان به طور ميانگين براي گروه 12 اتفاق افتاده است و شامل دارندگان مدارك تحصيلي زيرديپلم تا كارشناسي ارشد است، البته سعي كرديم تفاوت ها را نيز لحاظ كنيم.
وي ادامه داد: افزايش 48 هزار توماني حقوق نيز براي دريافتي بيش از 600 هزار تومان است.
معاون برنامه ريزي و توسعه مديريت آموزش و پرورش گفت: در تلاش هستيم براي آن دسته از فرهنگياني كه داراي مدارج علمي بالا هستند، افزايش حقوق بيش تري را در نظر بگيريم.
وي با اشاره به اين كه افزايش پلكاني حقوق تصميمي بود كه از سوي هيات دولت گرفته شد اظهار داشت: احكام مربوطه در آستانه هفته معلم صادر شده و زمان اجراي احكام از ابتداي امسال در نظر گرفته شده است.
محدث تصريح كرد: افزايش حقوق تعيين شده در احكام فرهنگيان با توجه به ارتقاي گروه آنها به صورت پلكاني كاهش مي يابد.
معاون برنامه ريزي و توسعه مديريت نيروي انساني وزارت آموزش و پرورش در باره جزئيات افزايش حقوق در احكام صادر شده براي گروه هاي مختلف فرهنگيان گفت: فرهنگيان گروه 6 تا 13 حداقل 80 هزار تومان افزايش حقوق دارند.
از سوي ديگر علي عباسپور تهراني فرد، رئيس كميسيون آموزش و تحقيقات مجلس در باره طرح افزايش پلكاني حقوق معلمان به همشهري گفت: اين كه به حقوق كم معلمان توجه شد را به فال نيك مي گيريم، اما اين شيوه كار عدالت آموزشي را با چالش مواجه مي كند.
وي افزود: يكي ازدغدغه هاي آموزش و پرورش حفظ نيروهاي متخصص و داراي مدارج تحصيلي بالا است كه با اجراي اين طرح انگيزه اين عده از معلمان براي ماندن در اين دستگاه از بين مي رود.
عباسپور اظهار اميدواري كرد كه دولت در اين زمينه تجديد نظر كند.
در همين حال عباسعلي رستمي، عضو كميسيون آموزش و تحقيقات مجلس بر مديريت نحوه توزيع بودجه در آموزش و پرورش تاكيد كرد.
نماينده مردم قوچان در مجلس شوراي اسلامي گفت: بودجه اين وزارتخانه در سالهاي و به ميزان هزار ميليارد ريال بوده است كه اين رقم امسال به هزار ميليارد ريال افزايش يافته و درصد قابل توجهي رشد داشته است.
وي اظهار داشت: با وجود اين افزايش شاهد برخي نارضايتي ها و مشكلات معيشتي در زندگي معلمان هستيم.
وي تاكيد كرد: با توجه به روند افزايش بودجه اين وزارتخانه طي دو سال اخير، مديريت و برنامه ريزي در توزيع و تقسيم بودجه و رفع برخي تبعيضها امري ضروري است.
 نام نويسي اينترنتي
سهام عدالت
همچنين وزارت آموزش و پرورش اعلام كرد: نام نويسي اينترنتي ويژه شاغلان آموزش و پرورش و بازنشستگان اين وزارتخانه براي دريافت سهام عدالت از طريق فرم هاي ويژه از طريق رسانه ها به  زودي اعلام مي شود.
وزارت آموزش و پرورش از فرهنگيان خواست در تكميل فرم اينترنتي سهام عدالت از اطلاعات مندرج در آخرين حكم كارگزيني خود مانند كد پرسنلي استفاده كنند.
بر اساس اين گزارش براي ثبت اطلاعات تكميلي پس از ورود نياز به داشتن اطلاعاتي مانند شناسنامه شاغل و افراد تحت تكفل،  دفترچه بيمه شاغل و افراد تحت تكفل،  شماره ملي(كد ملي)شاغل و افراد تحت تكفل و كدپستي 10 رقمي محل سكونت فعلي شاغل است.
منظور از افراد تحت تكفل، افرادي است كه از طريق فرد شاغل تحت پوشش بيمه قرار گرفته اند.
 سهام عدالت به فرهنگياني داده مي شود كه حقوقشان در سال 85، كمتر از 400 هزار تومان بود كه بيش از 80 درصد فرهنگيان را شامل مي شود.
بنا بر  اين گزارش، فرهنگيان مي توانند از طريق مراجعه به سايت www.eduit.ir/saham يا سايت وزارت آموزش و پرورش به نشاني www.medu.ir نسبت به تكميل فرم هاي مربوطه اقدام كنند.]]>
</TEXT>
</DOC>
<DOC>
<DOCID>HAM2-860216-032</DOCID>
<DOCNO>HAM2-860216-032</DOCNO>
<ORIGINALFILE>/1386/860216/news/_ejtem.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[يك ميليون و 200هزار داوطلب امسال در دانشگاه ها پذيرش مي شوند]]>
</TITLE>
<TEXT>
<![CDATA[فارس: بيش از يك ميليون و 200 هزار داوطلب از طريق كنكور 86 جذب دانشگاه ها مي شوند. معاون آموزشي وزارت علوم گفت: امسال در دانشگاه هاي وابسته به وزارت علوم، دوره هاي روزانه، شبانه، دانشگاه جامع علمي كاربردي، دانشگاه پيام  نور و دانشگاه هاي غيرانتفاعي حدود 500 هزار دانشجو پذيرش مي شوند.
حسن خالقي با اشاره به اين كه در كنكور 86 آمار پذيرش دانشجو در دانشگاه هاي غيرانتفاعي افزايش عمده اي خواهد داشت، گفت: در دوره هاي روزانه و شبانه دانشگاه هاي وابسته به وزارت علوم رشد نسبي را در كنكور 86 شاهد خواهيم بود.
معاون آموزشي وزارت علوم با اشاره به اين كه امسال آمار پذيرش دانشجو در مقطع دكترا نسبت به سال گذشته حداقل 15درصد رشد دارد، اظهار كرد: امسال بيش از 3هزار دانشجوي دكترا پذيرش مي شوند.
استانداردسازي بانك سؤالات دانشگاه پيام نور
مهر: بانك سئوالات دانشگاه پيام نور استاندارد مي شود.رئيس دانشگاه پيام نور گفت: سئوالات دانشگاه پيام نور نسبت به استانداردهاي دانشگاه ها فاصله زيادي دارد و اين باعث مي شود كه معدل دانشجو نسبت به دانشگاههاي ديگر افت داشته باشد و در نتيجه بر روي تمامي مسائل فردي دانشجو تاثيرگذار باشد.
عليرضا علي احمدي افزود: بايد سيستم آزمون دانشگاه به سمت برگزاي آزمون هاي آنلاين تغيير پيدا كرده و مشكل فضاي فيزيكي امتحاني حل شود.
به گفته وي با توجه به اين كه بسياري از كتاب هاي اين دانشگاه قديمي است نياز به تحول اساسي دارد. رئيس دانشگاه پيام نور از فراهم شدن تسهيلاتي براي ادامه تحصيل دانشگاهيان در مقطع دكتري خبر داد و افزود: تسهيلات ويژه اي براي ادامه تحصيل همكاران دانشگاه هاي دولتي در دانشگاه پيام نور فراهم شده است.
نتايج آزمون دارندگان مدرك معادل كارشناسي فردا اعلام مي شود
گروه اجتماعي- نتايج نهايي آزمون دارندگان مدرك معادل كارشناسي فردا اعلام مي شود.نتايج اين آزمون از ساعت 8 شب 17 ارديبهشت بر روي سايت سازمان سنجش به نشاني www.sajesh.org قرار مي گيرد.براساس اعلام سازمان سنجش مبناي پذيرش در اين آزمون كسب حد نصاب لازم است و پذيرفته شدگان اين آزمون مجازند در آزمون مقاطع بالاتر تحصيلي نام نويسي و شركت كنند. همچنين دوازدهمين دوره المپياد علمي دانشجويي كشور در 16 رشته تير ماه برگزار مي شود كه در اين دوره از آزمون برگزيدگان مرحله غير متمركز به همراه برگزيدگان المپياد علمي دانشجويي در آزمون كارشناسي ارشد به رقابت با يكديگر مي پردازند.]]>
</TEXT>
</DOC>
<DOC>
<DOCID>HAM2-860216-033</DOCID>
<DOCNO>HAM2-860216-033</DOCNO>
<ORIGINALFILE>/1386/860216/news/_ejtem.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[سلامت
سفر استيفن  هاوكينگ به ايران در ابهام]]>
</TITLE>
<TEXT>
<IMAGE>/1386/860216/news/000033.jpg</IMAGE>
<![CDATA[
گروه دانش- تيرماه امسال ايران ميزبان پروفسور استيفن هاوكينگ، كيهان شناس بزرگ اواخر قرن بيستم خواهد بود. پروفسور استيفن هاوكينگ، در پي دعوت پژوهشگاه دانش هاي بنيادي ايران(ipm)مسافرتش به ايران را تاييد كرد. اين سفر كه ابتدا براي ماه آوريل برنامه ريزي شده بود، به دليل مشغله هاي هاوكينگ به ماه جولاي(تيرماه)تغيير كرد و با المپياد جهاني فيزيك مصادف شد. اين متن خبري است كه هفته گذشته در سايت المپياد فيزيك(ipho)منتشر شد.
سي وهشتمين المپياد جهاني فيزيك از 22 تا 31 تير ماه 1386 در اصفهان برگزار خواهد شد و متن خبري كه در سايت اين المپياد منتشر شده نشان مي دهد كه  هاوكينگ ميهمان افتخاري اين المپياد خواهد بود: براي برگزاركنندگان ipho2007 مايه افتخار است كه پروفسور  هاوكينگ پذيرفته است تا ميهمان افتخاري اين رويداد علمي باشد.
هرچند برپايه خبر منتشر شده، حتي قرار است   هاوكينگ در طول اقامتش در ايران در اصفهان و ipm سخنراني كند، اما برگزاركنندگان المپياد فيزيك از ارائه توضيحات بيشتر در اين زمينه خودداري مي كنند: بگذاريد در فرصت بهتر در اين باره صحبت كنيم. فعلا مشغول ثبت نام تيم هاي شركت كننده در المپياد هستيم. صبر كنيد كارها كمي جلوتر برود.
اين تمام توضيحي است كه دكتر سپهري رئيس كميته برگزاركننده المپياد در گفت وگو با همشهري ارائه مي كند. وي در پاسخ به اين سوال كه آيا سفر  هاوكينگ به ايران قطعي است، به اين جواب بسنده مي كند: شما از من مي خواهيد كه به جاي  هاوكينگ در مورد برنامه هايش جواب بدهم. ما هرچه را لازم بوده در سايت اعلام كرده ايم. ايشان دعوت ipm را قبول كرده است، ولي اينكه آيا حتما اين مسافرت انجام مي شود يا نه را خود ايشان است كه تعيين مي كند.
به اين ترتيب به نظر مي رسد بعد از حرف و حديث هايي كه درباره سفر گابريل گارسيا ماركز به ايران در گرفت و پايان اميدواركننده اي نداشت، شايد حالا نوبت استيفن  هاوكينگ است كه مدتي سوژه مطبوعات باشد.
استيفن ويليام  هاوكينگ، فيزيكدان معلول بريتانيايي است كه زندگي اش را صرف مطالعه  سياه چاله و نظريه  مهبانگ كرده است. اكنون پيش بيني او در مورد تشعشع از سياه چاله ها(كه امروزه تشعشع  هاوكينگ نامگذاري شده)فرضيه اي قابل قبول براي همه است. در بين عامه  مردم،  هاوكينگ، بيشتر به خاطر كتاب تاريخچه زمان،(a brief history of time)معروف شده است. اين كتاب افراد بسياري را با مقدمه  علوم فيزيك كوانتومي  و نسبيت آشنا كرده است. وي در دانشگاه كمبريج صاحب كرسي لوكاسين، رياضيات است كه پيش از اين در اختيار نيوتن بود.]]>
</TEXT>
</DOC>
<DOC>
<DOCID>HAM2-860216-034</DOCID>
<DOCNO>HAM2-860216-034</DOCNO>
<ORIGINALFILE>/1386/860216/news/_eqtes.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[در جلسه شوراي پول و اعتبار مطرح نشد
نرخ سود بانكي همچنان در ابهام]]>
</TITLE>
<TEXT>
<![CDATA[گروه اقتصادي- در جلسه ديروز شوراي پول و اعتبار مسئله نرخ سود بانكي مطرح نشد تا سود بانكي همچنان در بلاتكليفي به سربرد.
به گزارش همشهري، شوراي پول و اعتبار همچنان منتظر گزارش كميسيون تخصصي دولت درباره نرخ سود بانكي در سال جاري است.
شوراي پول و اعتبار 2 هفته پيش با وجود تاكيد رئيس جمهوري، رأي به كاهش نيافتن سود بانكي در سال جاري داد اما اين مصوبه با مخالفت رئيس جمهور مواجه شد. پس از آنكه مصوبه شوراي پول و اعتبار در جلسه دو هفته گذشته مورد موافقت رئيس جمهور قرار نگرفت، قرار شد كه هيأت دولت با بررسي بيشتر نتايج تصميمات خود را اعلام نمايد تا در جلسه شورا مجدداً تصميم گيري شود كه گويا هنوز بررسي هاي اين كميسيون به نتيجه نرسيده است.
استناد رئيس جمهوري براي ردّ مصوبه شوراي پول و اعتبار، ماده 2 آيين نامه اعطاي تسهيلات بانكي مصوب 14/10/62 هيأت وزيران و اصلاحي 12 خرداد 72 است، كه تصريح دارد نرخ سود بانكي پس از تصويب در شوراي پول و اعتبار بايد به تائيد رئيس جمهوري برسد تا نهايي شود.
به گزارش همشهري، اعضاي كميسيون تخصصي كميسيون اقتصادي دولت عبارتند از: محسن شاطرزاده معاون اقتصادي وزير صنايع، سيدرضا فاطمي زاده خزانه دار كل كشور، جواد فرشباف ماهريان معاون وزير كار، محمود رشيدي فر معاون وزير تعاون، مهدي غضنفري رئيس سازمان توسعه تجارت، محمدرضا مجيدي معاون پارلماني وزارت صنايع، و اكبر كميجاني معاون اقتصادي بانك مركزي. بدين ترتيب، به نظر مي رسد پس از بلاتكليفي سيمان و بنزين، سود بانكي نيز بايد مدت زماني، منتظر تصميم گيري قطعي دولت باشد.]]>
</TEXT>
</DOC>
<DOC>
<DOCID>HAM2-860216-035</DOCID>
<DOCNO>HAM2-860216-035</DOCNO>
<ORIGINALFILE>/1386/860216/news/_eqtes.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[توزيع كارت سوخت ادامه دارد
هر روز، 5 جايگاه كه تنها با كارت، سوخت گيري مي كنند به پمپ بنزين ها اضافه مي شود]]>
</TITLE>
<TEXT>
<IMAGE>/1386/860216/news/000135.jpg</IMAGE>
<![CDATA[
كارت هاي اضطراري
يك مشكل اساسي در اختيار نداشتن كارت سوخت از سوي همه خودرو ها در شرايط حاضر است كه براي حل اين مشكل در همه جايگاه ها كارت هاي اضطراري وجود دارد و مشكل همه صاحبان خودرو در اين زمينه برطرف شده است.
گروه اقتصادي- توزيع كارت سوخت در زمان مقرر و براساس برنامه ريزي هاي انجام شده تا اول خرداد خاتمه مي يابد و زمان دقيق سهميه بندي نيز از سوي دولت اعلام خواهد شد.
سخنگوي ستاد توزيع كارت هوشمند سوخت با اعلام اين خبر هرگونه تاخير در اجراي طرح را رد كرد و گفت: براساس دستورالعمل هاي صادره كار توزيع با تلاش و همكاري همه نهاد ها ادامه دارد و توزيع در زمان مقرر و باقي مانده بايد خاتمه يابد.
غلامحسين صدري مدير بازرگاني پالايش و پخش فرآورده هاي نفتي تهران نيز اعلام كرد هرروز 5 جايگاه به 60جايگاه عرضه سوخت در تهران و شهرستانهاي تابعه كه تنها با كارت سوخت امكان سوخت گيري دارند افزوده مي شود. وي تاكيد كرد: طرح كارت هوشمند سوخت طرح عظيم و بزرگي است و بطور قطع با مشكلاتي همراه است ولي اين مشكلات در مقابل عظمت طرح جزيي است و با تلاش شبانه روزي رفع مي شود.
در همين حال افشين احمد زاده مديرعامل شركت پست پيشتاز نيز اعلام كرد، نيروي انتظامي از سه روز گذشته كارت جديد به پست تحويل نداده است و شركت پست پيشتاز در حال توزيع كارت هاي موجود است.
به گفته وي تا كنون بيش از 6 ميليون كارت از سوي نيروي انتظامي آماده و به پست تحويل شده است و از اين تعداد تا بعد از ظهر روز جمعه5 ميليون و350 هزار كارت سوخت به صاحبان خودرو ها تحويل شده است. وي خاطر نشان ساخت در سراسر كشور اگر كساني كارت نگرفته اند اطلاعات آنان در ويژه نامه ها يا پايگاه هاي اطلاع رساني پست و پليس نيست با مشكل فقدان اطلاعات بويژه نشاني روبرو هستند و بايد با مراجعه به پايگاه اينترنتي يا مراكز پليس+ 10 و يا مراكز راهنمايي رانندگي و اطلاعات خود را تكميل كنند.
به گزارش خبرنگار ما در حاليكه برنامه ريزي براي توزيع و آغاز سهميه بندي بنزين طبق برنامه ريزي هاي انجام شده ادامه دارد و مسئولان مربوطه در وزارت نفت، شركت پست و نيروي انتظامي در تلاش هستند تا اول خرداد امكان اجراي سهميه بندي سوخت در كشور را فراهم كنند برخي گزارش ها از سوي رسانه هاي داخلي از تاخير در اجراي طرح كارت سوخت خبر مي دهند.
دولت موظف است طبق مصوبه مجلس شوراي اسلامي كار سهميه بندي بنزين را از اول خردادماه آغاز كند و براي اجرايي شدن آن، طرح بزرگ و پرهزينه كارت هوشمند سوخت بايد تا اول خرداد آماده شود.
اين طرح كه با هزينه اي بيش از 70 ميليارد تومان از محل منابع كشور اجرا شده است از جمله طرح هايي است كه با اجراي آن علاوه بر كنترل دقيق مراحل توزيع بنزين در سراسر كشور، ميزان دقيق اتلاف اين سوخت ارزش در شبكه توزيع و قاچاق آن مشخص مي شود. در حال حاضر همه تجهيزات نرم افزاري و سخت افزاري شبكه كارت سوخت آماده و در حال راه اندازي است.]]>
</TEXT>
</DOC>
<DOC>
<DOCID>HAM2-860216-036</DOCID>
<DOCNO>HAM2-860216-036</DOCNO>
<ORIGINALFILE>/1386/860216/news/_eqtes.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[توليد قطعات شبكه تلفن همراه، به زودي آغاز مي شود]]>
</TITLE>
<TEXT>
<![CDATA[گروه اقتصادي- توليد تجهيزات مورد نياز براي راه اندازي 6 ميليون خط تلفن همراه در كشور در مرحله تاييد نهايي است و با تاييد كيفيت تجهيزات توليد شده در يك ماه آينده اجراي قرارداد عملي خواهد شد.
محمد ابراهيم مطلع مديرعامل كارخانجات مخابراتي ايران در جمع خبرنگاران، قرارداد 168 ميليارد توماني توليد اين قطعات كه با هدف بها دادن به توليد داخل با كنسرسيومي از توليد كنندگان داخلي امضاء شده است را يكي از اهداف اين كارخانجات عنوان كرد و گفت: از يك سال پيش حساسيت در اين زمينه بيشتر شده و باعث ايجاد رقابت با توليد كنندگان خارجي شده است.
توليد گوشي تلفن همراه
قرارداد 14 ميليون يورويي ساخت گوشي تلفن همراه با دو شركت كره اي منعقد شده كه تا پايان خرداد ماه سال جاري به توليد مي رسد.
محمد ابراهيم مطلع افزود: براساس اين قرارداد كه در دو بخش قطعات نيمه ساخته(s.k.d)كه تا پايان خرداد ماه توليد مي شود و توليد به روش مونتاژ كامل(c.k.d)نيز طبق پيش بيني هاي صورت گرفته تا شش ماه ديگر عملي مي شود. وي تصريح كرد: براساس اين قرارداد ساخت پنج مدل گوشي تلفن همراه طي شش ماه پيش بيني شده است. مطلع افزود: در سال، سه مدل جديد گوشي تلفن همراه محصول اين شركت وارد بازار مي شود.
وي پيش بيني قيمت گوشي هاي مزبور را از 50 تا 250 هزار تومان عنوان كرد. وي همچنين از سرمايه گذاري مشترك براي راه اندازي ايران خودرو فارس خبر داد و گفت: اين كارخانه توليدي كه در منطقه ويژه اقتصادي فارس فعال مي شود به توليد براي صادرات خودرو اختصاص دارد.]]>
</TEXT>
</DOC>
<DOC>
<DOCID>HAM2-860216-037</DOCID>
<DOCNO>HAM2-860216-037</DOCNO>
<ORIGINALFILE>/1386/860216/news/_eqtes.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تحقق نيافتن 38 درصد اشتغال زايي بنگاه هاي زودبازده]]>
</TITLE>
<TEXT>
<![CDATA[فارس: پس از 14 ماه اجراي آيين نامه گسترش بنگاه  هاي اقتصادي كوچك زودبازده و كارآفرين 86/62 درصد اشتغال  هاي پيش بيني شده در قرارداد هاي منعقده طرح  هاي زودبازده با نظام بانكي كشور محقق شده است.
همچنين، طي 14 ماه اجراي آيين نامه گسترش بنگاه هاي اقتصادي كوچك زودبازده، نسبت اشتغال ايجاد شده به اشتغال پيش بيني شده در قراردادهاي منعقد شده در بانك ها در بخش كشاورزي، صنعت، خدمات و مسكن به ترتيب 53/69، 14/66، 90/59 و 72/38 درصد بوده است. تا پايان فروردين سال جاري در اجراي آيين نامه گسترش بنگاه هاي كوچك اقتصادي زودبازده و كارآفرين، بخش صنعت بيشترين و مسكن كمترين تسهيلات را براي بنگاه هاي زودبازده درخواست كرده اند، نسبت تسهيلات پيش بيني شده در طرح هاي معرفي شده به بانك ها به كل اعتبارات به ترتيب در بخش كشاورزي، صنعت، خدمات و مسكن به ترتيب 09/24، 10/85، 39/28 و 11/6 درصد بوده است.]]>
</TEXT>
</DOC>
<DOC>
<DOCID>HAM2-860216-038</DOCID>
<DOCNO>HAM2-860216-038</DOCNO>
<ORIGINALFILE>/1386/860216/news/_eqtes.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[طرح حذفسهميه بندي بنزين]]>
</TITLE>
<TEXT>
<![CDATA[گروه اقتصادي- در حالي كه دولت بايد تا 2هفته ديگر و از اول خرداد ماه سهميه بندي بنزين را با قيمت 100 تومان آغاز كند ديروز يك نماينده مجلس از ارائه طرحي براي تك نرخي كردن بنزين با قيمت 120 تا 150 تومان در كنار لايحه كاهش قيمت گازوييل خبر داد.
محمد خوش چهره عضو كميسيون اقتصادي مجلس شوراي اسلامي  به ايسنا گفت: اين پيشنهاد منطق دارد، و اگر مقدمات طرح پيشنهادي ما فراهم شود و مديريت مجلس مانعي براي طرح پيشنهادي ايجاد نكند، تك نرخي شدن بنزين را به جاي سهميه بندي توصيه مي كنيم. وي با توجيه اينكه افزايش قيمت هر ليتر بنزين از 80 تومان به 100 تومان، آثار تورمي  خود را به جا گذاشته است تاكيد كرد به رغم مخالفت با افزايش قيمت ولي اين روش بهتر از سهميه بندي است. وي اشاره اي به تأثير افزايش قيمت مورد نظر خود در ميزان مصرف كه مشكل اصلي دولت و كشور است و موجب مي شود هر سال بيش از 5 ميليارد دلار براي واردات بنزين هزينه شود نكرد. اين درحالي است كه برخي نمايندگان مجلس با كاهش قيمت گازوييل در لايحه بودجه مخالفند و آن را غير اقتصادي و تورم زا مي دانند.]]>
</TEXT>
</DOC>
<DOC>
<DOCID>HAM2-860216-039</DOCID>
<DOCNO>HAM2-860216-039</DOCNO>
<ORIGINALFILE>/1386/860216/news/_eqtes.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[جايگزيني 119هزار كارگر داخلي با اتباع خارجي طي3ماه]]>
</TITLE>
<TEXT>
<![CDATA[فارس: مدير كل اشتغال اتباع خارجي گفت: با اجراي سه ماهه طرح ساماندهي اشتغال اتباع خارجي در سال گذشته 119 هزار نيروي كار داخلي با اتباع خارجي جايگزين شدند.
محمد حسن صالحي با اشاره به انجام 179 هزار بازرسي در اجراي طرح ساماندهي اشتغال اتباع خارجي اظهار داشت: در مدت سه ماهه اجراي طرح ساماندهي اشتغال اتباع خارجي 179 هزار بازرسي انجام شد كه نسبت به سال 84، رشد 350درصدي داشته است.
صالحي مرام گفت: در بازرسي هاي انجام شده در اجراي سه ماهه طرح ساماندهي اشتغال اتباع خارجي 220 هزار كارگر خارجي غير قانون شناسايي و كارفرمايان آنها ملزم به تعيين تكليف آنها شدند.]]>
</TEXT>
</DOC>
<DOC>
<DOCID>HAM2-860216-040</DOCID>
<DOCNO>HAM2-860216-040</DOCNO>
<ORIGINALFILE>/1386/860216/news/_eqtes.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگوي روزجواد علي اكبريان
وجود برخي كاستي ها در كنترل قيمت ها]]>
</TITLE>
<TEXT>
<![CDATA[گروه اقتصادي- وزارت بازرگاني خواستار احياي سازمان بازرسي و نظارت بر قيمت ها شده و اين امر را در راستاي رصد كردن و نظارت بر بازار و كنترل قيمت ها ضروري قلمداد كرد گرچه هنوز در خواست اين وزارتخانه براي احياي سازمان بازرسي به مرحله اجرا در نيامده است.
با رئيس سازمان حمايت از توليد كنندگان و مصرف كنندگان در زمينه روند و ضرورت احياي سازمان بازرسي و نظارت گفت وگو كرده ايم.
علت طولاني شدن روند احياي سازمان بازرسي و نظارت چيست، اين موضوع تا چه زماني نهايي مي شود؟
روند بررسي لغو مصوبه ادغام سازمان بازرسي و حمايت طولاني شده و هنوز اين بحث مانند گذشته ادامه دارد. اين پيشنهاد به سازمان مديريت ارايه شده و مقرر بود اين موضوع در جلسه گذشته شوراي عالي اداري مطرح شود كه اين كار عملي نشد و در نظر است تا در جلسه آتي اين شورا بحث لغو ادغام سازمان بازرسي با سازمان حمايت مطرح شود. مي توان گفت در اينجا بحث ادغام يا انحلال مطرح نبوده بلكه در خواست شده تا مصوبه اي لغو شود. با اين روند لغو مصوبه ادغام سازمان حمايت و سازمان بازرسي تا نيمه سال جاري نهايي مي شود.
به نظر شما صرف احياي سازمان بازرسي قادر به جلوگيري از نوسان قيمت و عرضه كالاها خواهدبود؟
اگر اين سازمان دوباره به شكل گذشته احياء شده و امكانات و نيروي انساني مورد نياز آن تامين شود حتما قادر خواهد بود با گسترش حيطه فعاليت خود در كنترل نوسانات مذكور موثر باشد اما اگر در نظر باشد تا اين سازمان با امكانات كنوني به فعاليت خود ادامه دهد احياي اين سازمان نيز كارساز نخواهد بود چرا كه در شرايط كنوني نيز وظايف اين سازمان اجرا مي شود. قبلا سازمان بازرسي در زمينه امور مالي نسبت به سازمان حمايت اختيارات بيشتري داشت اگر اين اختيارات وجود داشته و از نظر امكانات نيز با احياي مجدد اين سازمان تدابير لازم انديشيده شود اين امر مي تواند كارساز باشد. وجود برخي كاستي ها در زمينه كنترل و نظارت بر بازار را مي پذيرم گرچه معتقدم اين كاستي ناشي از نبود امكانات و تكنولوژي جديد به موازات گسترش كار بوده است و بايد با استفاده از روش هاي نوين اين كاستي ها را مرتفع كنيم.
با وجود رويكرد وزارت بازرگاني و واگذاري بازار به اصناف،نبود امكانات از جمله علل نا كارآمدي رصد كردن و نظارت بر بازار عنوان مي شود اين موضوع تا چه حد قابل توجيه است؟
اين امر ارتباطي با خصوصي سازي نداشته و منحصر به بخش دولتي نيست بلكه رصد كردن بازار مد نظر قرار دارد.اكنون نيز دو كار در اين زمينه انجام مي شود ابتدا همه قيمت ها در سطح بازار رصد شده تا افزايش احتمالي مشخص شود و سپس با تجزيه و تحليل بررسي مي شود كه آيا اين افزايش قيمت توجيه منطقي مانند افزايش نرخ دستمزد يا مواد اوليه داشته است. در صورتي كه اين افزايش قيمت بدون توجيه منطقي باشد به عنوان گرانفروشي تلقي شده و با واحدهاي متخلف برخورد مي شود.
در مورد كالاهايي كه افزايش قيمت ناشي از افزايش صادرات، كاهش توليد يا افزايش قيمت تمام شده باشد سازمان بازرسي چه نقشي بر عهده دارد؟
اگر افزايش قيمت ها ناشي از افزايش صادرات باشد با وضع مابه التفاوت صادرات مانند آنچه در زمينه حبوبات اتفاق افتاده، تلاش مي شود تا با كاهش صادرات بازار متعادل شود. و در صورتي كه اين اقدام كارساز نباشد ميزان اين مابه التفاوت افزايش يافته تا صادرات كالاي موردنظر به حداقل برسد گرچه اين امر نيازمند بررسي بيشتري در شوراي عالي صادرات و وزارت بازرگاني است.]]>
</TEXT>
</DOC>
<DOC>
<DOCID>HAM2-860216-041</DOCID>
<DOCNO>HAM2-860216-041</DOCNO>
<ORIGINALFILE>/1386/860216/news/_eqtes.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تا پايان خرداد اعلام مي شود
شرايط ثبت نام جايگزيني خودروهاي فرسوده]]>
</TITLE>
<TEXT>
<IMAGE>/1386/860216/news/000132.jpg</IMAGE>
<![CDATA[
فارس: مجري طرح جايگزيني خودروهاي فرسوده گفت: شرايط جايگزيني خودروهاي فرسوده در سال 86 تا اواخر خرداد ماه اعلام مي شود.
سيد رضا فاطمي زاده اظهار داشت: تاريخ ثبت نام براي خودروهاي فرسوده را نمي توان هنوز به طور دقيق اعلام كرد، اما احتمالا تا اواخر خرداد ماه اين كار را شروع مي كنيم.
وي با اشاره به بيانيه اخير ستاد جايگزيني خودروهاي فرسوده تاكيد كرد: تا قبل از اعلام رسمي ستاد جايگزيني خودروهاي فرسوده هيچ كس نبايد اقدام به ثبت نام كند، چون ممكن است افراد به نمايندگي فروش مراجعه كرده و پولي را نيز بپردازند، اما در نهايت متضرر شوند.]]>
</TEXT>
</DOC>
<DOC>
<DOCID>HAM2-860216-042</DOCID>
<DOCNO>HAM2-860216-042</DOCNO>
<ORIGINALFILE>/1386/860216/news/_eqtes.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سياست هاي دولت براي خانه دار شدن مردم
مسكن سامان مي يابد
افروز پورهاشمي]]>
</TITLE>
<TEXT>
<IMAGE>/1386/860216/news/000021.jpg</IMAGE>
<![CDATA[
يكي از مهم ترين سياست هاي دولت در سال گذشته توجه به حل مشكل مسكن اقشار كم درآمد و جلوگيري از افزايش بهاي مسكن بود كه اين روند با اعطاي وام هاي 10 ميليون توماني خريد مسكن و افزايش سقف وام مسكن به 18 ميليون تومان عملياتي شد. از آنجايي كه اين اقدام دولت از نظر برخي از كارشناسان به نوعي زمينه ساز افزايش بهاي مسكن شد، لذا اين بار دولت در سال جديد و در لايحه بودجه طرح ديگري را براي كمك به مردم جهت خانه دار شدن و ثبات بهاي مسكن و حتي كاهش آن در صورت موفقيت در نظر گرفت. بر اساس اين طرح موافقتنامه اي ميان وزيران مسكن و تعاون در خصوص ساخت مسكن براي اقشار كم درآمد به امضا رسيد و جزئيات جديدي در زمينه نحوه اجاره زمين به شكل 99 ساله به تعاوني هاي مسكن اعلام شد. به عبارتي ديگر دولت با حذف بهاي زمين از بهاي مسكن در تلاش است تا به نوعي روند بازار مسكن را هرچه بيشتر بهبود بخشد. اين در حالي است كه عده اي از دست اندركاران اين بازارازراهكار فوق را مثمر ثمر مي دانند و عده اي بر اين باورند كه اين روند به علت كمبود زمين هاي قابل واگذاري به اين شكل نمي تواند تا مدت زيادي ادامه يابد و چندان راه گشا نخواهد بود.
پيش بيني مي شود
با تصميمات
اتخاذ شده در
لايحه بودجه
سال جاري
و حذف بهاي زمين
از قيمت مسكن
امسال سال كاهش
بهاي مسكن باشد
بر اساس لايحه بودجه سال جاري دولت، مسئولان وزارت مسكن و شهرسازي بايد به منظور كاهش قيمت واحدهاي مسكوني، زمين مناسب را به صورت اجاره بلندمدت 99 ساله در چارچوب حق بهره برداري از زمين به اعضاي واجد شرايط تعاوني ها و افراد واجد شرايط واگذار كنند. طبق جزء 2 2 بند د اين لايحه، بانك مركزي نيز مجاز شده است تا سقف 50 درصد از سود تسهيلات با تناسب معكوس سطح زيربناي واحد مسكوني و فناوري ساخت را به صورت كمك سود از محل اعتبار رديف 601105 قسمت چهارم اين قانون و ساير منابع كمك سود تسهيلات بانكي تأمين و به متقاضيان پرداخت كند. در اين ميان ساير منابع وجوه اداره شده و كمك سود تسهيلات بانكي نيز از طريق انعقاد قرارداد با بانك هاي عامل فراهم خواهد شد. در همين زمينه، مديركل تعاون استان تهران مي گويد: سياست دولت در بخش مسكن كمك به خانه دار شدن اقشار كم درآمد جامعه است و براي همين امر طرح اجاره 99 ساله زمين با 20 درصد قيمت منطقه اي به تعاوني هاي مسكن اجرايي خواهد شد.
اكبر علي گلي، مي افزايد: دستگاه هايي كه زمين دولتي در اختيار دارند زمينشان را بايد به سازمان مسكن و شهرسازي بدهند تا اين زمين ها توسط تعاوني ها آماده سازي و ساخته شوند.
وي با اشاره به اين كه 50 درصد هزينه هاي مربوط به عوارض ساخت در اين طرح تخفيف و مابقي نيز به شكل اقساط دريافت خواهد شد، اظهار مي كند: متوسط بناي ساخته شده توسط تعاوني هاي مسكن 75 متر مربع خواهد بود كه البته اجراي اين طرح براي شهرهايي با 12 هزار نفر جمعيت برنامه ريزي شده است. وي نداشتن مسكن، عدم استفاده از تسهيلات دولتي، متأهل بودن و قرار داشتن در گروه هاي كم درآمد و سكونت 5 ساله در محله مورد نظر را از جمله شرايط اعطاي زمين به تعاوني ها و اعضاي آنها دانست.
وي مدعي است با اعمال اين سياست زمينه خانه دار شدن اقشار كم درآمد بيش از گذشته فراهم خواهد شد.
مقدمات اجراي سياست هاي آتي مسكن
بر اساس لايحه بودجه سال جاري كه به تصويب مجلس شوراي اسلامي رسيده است، مسئولان وزارت مسكن مي توانند به منظور تأمين بخشي از هزينه هاي آماده سازي اراضي اجاره اي براي احداث واحدهاي مسكوني، از طريق انعقاد قرارداد با بانك هاي عامل به صورت تسهيلات ارزان قيمت، تا 30 درصد از سود تسهيلات را به صورت كمك سود دريافت كنند.
در همين رابطه يك كارشناس بازار مسكن اظهار مي كند: نظام اقتصادي كشور به گونه اي است كه در صورت افزايش قيمت كالاها به سختي مي توان قيمت ها را شكست. اين مساله در زمينه افزايش قيمت مسكن در سال گذشته هم به خوبي صدق مي كند، به نحوي كه در سال جاري بازار مسكن با توجه به افزايش كاذب قيمت ها در شرايط ركود به سر خواهد برد.
احمد رضا سرحدي، تصريح مي كند: مسئولان وزارت مسكن بايد دقت بيشتري در انعكاس برنامه هاي توسعه اي خود داشته باشند تا مواردي همچون وام 10 ميليون توماني خريد مسكن كه يكي از عوامل تشديد كننده قيمت ها در سال گذشته بود، دوباره اتفاق نيفتد.
به گفته وي، دولت بايد پيش از انعكاس برنامه هاي جديد، تمام مقدمات اجرايي شدن سياست هاي آتي بازار مسكن را فراهم كرده باشد، چنانچه مثلاً در مورد وام 10 ميليون توماني خريد مسكن پيش از اين كه اين وام به دست مردم برسد، دولت با تبليغات نامناسب باعث شد كه تقاضاي كاذب براي دريافت اين وام در كشور ايجاد شود. وي مي افزايد: طي سال گذشته بازار مسكن خود را براي خريد و فروش مسكن آماده كرده بود، اما بنا به دلايلي از 30 هزار فقره وامي كه تا پايان سال گذشته بايد به متقاضيان پرداخت مي شد تنها 2 هزار و 200 وام اعطا گرديد كه خود زمينه ساز افزايش قيمت مسكن شد.
سرحدي تصريح مي كند: هرچند اقدام جديد دولت بر اساس لايحه بودجه مي تواند در خانه دار شدن اقشار كم درآمد مؤثر باشد، اما بايد به اين نكته توجه شود كه دولت با فراهم كردن شرايط لازم، بايد مانع از آن شود كه صاحبان خانه هاي ارزان قيمت بتوانند اقدام به فروش اين واحدها كنند.
بهبود بازار مسكن
از آن جايي كه افزايش 40 درصدي قيمت مسكن در سال گذشته بدون هيچ منطقي و تنها به دليل ايجاد جو رواني منفي بر بخش مسكن صورت گرفته بود، لذا پيش بيني مي شود با تصميمات اتخاذ شده در لايحه بودجه سال جاري و حذف بهاي زمين از قيمت مسكن، امسال سال كاهش بهاي مسكن باشد.
يك عضو كميسيون عمران مجلس با بيان اين مطلب مي گويد: اثر رواني مثبت حاكم بر بخش مسكن و تصميم قاطع دولت بر توليد مسكن انبوه و حذف بهاي زمين از قيمت مسكن، تأثير مثبتي بر بازار مسكن خواهد داشت.
سيد بهلول حسيني، مي افزايد: ارائه طرح جامع مسكن از ابتداي سال جاري در كنار سياست جديد دولت مي تواند وضعيت بازار مسكن را بهبود بخشد.
وي مدعي است: هرگونه اقدامي مانند ارائه تراكم، زمين رايگان و دادن مجوز براي ساخت و ساز، اگر در راستاي بي نياز كردن مردم و كاهش تقاضا صورت گيرد، مي تواند در خانه دار شدن مردم مؤثر باشد.
خروج بازار مسكن از ركود
با اجراي تبصره 6 لايحه بودجه سال 86 و واگذاري زمين هاي اجاره اي از سوي دولت به تعاوني ها، قيمت مسكن در سال جاري مسلماً با رشد همراه نخواهد بود.
رئيس كميته مسكن مجلس، در اين زمينه اظهار  مي كند: سياست هاي جديد دولت و اجراي كامل تبصره 6 بودجه 86، بازار مسكن را از آشفتگي و سرگرداني خارج كرده و به سمت آرامش سوق خواهد داد.
حسن زماني، در خصوص وجود ركود و بحران بازار مسكن در سال گذشته مي گويد: عوامل متعددي در اين امر دخيل بوده اند كه صرف نظر از تورم سال هاي گذشته، سياست هاي نادرستي كه در رابطه با مسكن اعمال شد بازار مسكن را تحت الشعاع قرار داده بود. وي با اشاره به تبصره 6 لايحه بودجه امسال اظهار مي كند: اجراي كامل اين تبصره و سياست هايي كه در اين راستا طراحي شده اند، مي تواند در سال جاري بازار مسكن را از حالت ركود خارج كند و قيمت مسكن را هم تعديل نمايد كه در ادامه اين روند شاهد رونق بازار از نظر توليد مسكن و اعطاي تسهيلات نيز خواهيم بود.
ارائه زمين رايگان
يك عضو كميسيون اقتصادي مجلس هم در اين باره مي گويد: حل مشكل مسكن در گرو يك تصميم انقلابي و جهشي از سوي رئيس جمهوري است.
به گفته ايرج نديمي، دولت نمي تواند با اعمال روش هاي ناكارآمد فعلي جوابگوي ميليون ها بي خانمان ساكن شهرها يا حاشيه شهرهاي بزرگ به ويژه در كلان شهري مانند تهران باشد.
اين عضو كميسيون اقتصادي مجلس با بيان اين كه وعده هايي كه در خصوص ارائه زمين داده مي شود، با توجه به كمبود زمين يا فاصله زياد بين زمين هاي دولتي، در عمل موجب ترغيب سازندگان و تعديل قيمت ها نخواهد  شد، تصريح مي كند: دولت بايد با اتخاذ روش هاي معقولانه علاوه بر تامين 3 ميليون مسكن مورد نياز فعلي، سالي 800 هزار واحد مسكوني جديد بسازد.
همچنين به جاي افزايش حمايت از بانك مسكن و ترغيب بانك هاي ديگر به پرداخت وام مسكن و اختصاص بخشي از ده ها هزار ميليارد تومان اعتباراتش به افزايش سرمايه بانك ها ، دنبال راه چاره اساسي تري باشد.
زمينه هاي لازم براي عملياتي شدن
در لايحه بودجه 86 پيش بيني شده است، چنانچه دولت زمين هاي تحت اختيار خود را به بخش هاي تعاوني به صورت 99 ساله واگذار كند، قيمت مسكن در سال جاري رشد صعودي نخواهد داشت.
در واقع اين اقدام به نوعي مي تواند منجر به شفافيت در برنامه ريزي و سياست گذاري بخش مسكن شود، به شرط آن كه دولت زمينه هاي لازم براي عملياتي شدن اين طرح به ويژه در كلان شهرها كه مشكل مسكن جدي تر است، را فراهم كرده باشد.]]>
</TEXT>
</DOC>
<DOC>
<DOCID>HAM2-860216-043</DOCID>
<DOCNO>HAM2-860216-043</DOCNO>
<ORIGINALFILE>/1386/860216/news/_eqtes.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اصل 44
ابهام در واگذاري سهام كشتيراني]]>
</TITLE>
<TEXT>
<IMAGE>/1386/860216/news/000018.jpg</IMAGE>
<![CDATA[
گروه اقتصادي- واگذاري سهام كشتيراني جمهوري اسلامي ايران در چارچوب سياست هاي ابلاغي اصل 44 با ابهاماتي مواجه است.
مدير عامل كشتيراني جمهوري اسلامي ايران در نشست خبري روز سه شنبه خود با خبرنگاران با بيان اين مطلب، گفت: در چارچوب سياست هاي ابلاغي اصل 44 قانون اساسي تنها 49 در صد سهام اين شركت قابل واگذاري به بخش خصوصي است چرا كه پيش از اين 51 درصد سهام اين شركت در قبال مطالبات دولتي به سازمان هايي مانند بازنشستگي كشوري و تامين اجتماعي واگذار شده و واگذاري 49 درصد سهام باقي مانده نيز با ابهاماتي روبرو است.
محمد حسين داجمر با بيان اين كه با اين وجود سهام اين شركت حد اكثر تا سه ماه آينده واگذار خواهد شد در تشريح اين ابهامات گفت: در ابلاغيه مقام معظم رهبري واگذاري 80 درصد سهام شركت كشتيراني جمهوري اسلامي ايران عنوان شده اما اكنون در مورد اين ابلاغيه اختلاف برداشت وجود دارد كه منظور واگذاري 80 درصد سهام كل بنگاه اقتصادي بوده يا واگذاري 80 درصد از 49 درصد سهام باقي مانده اين شركت مد نظر است.
وي، افزود: اين موضوع اكنون در هيات عالي واگذاري در حال بررسي است اما در نظر است كه 5 درصد اين سهام به كاركنان واگذار شود كه در اين زمينه نيز مشخص نيست آيا واگذاري اين ميزان از كل سهام شركت يا از 49 درصد باقي مانده خواهد بود. همچنين 5/2 درصد سهام نيز به صورت عرضه اوليه در بورس واگذار شود و بر اساس سياست هاي ابلاغي حد  اكثر سهام شركت هاي دولتي قابل واگذاري در چارچوب سهام عدالت 25 درصد خواهد بود. با عرضه اوليه سهام به تدريج 25 درصد سهام اين شركت در بورس عرضه خواهد شد.
داجمر در زمينه ارزش و اولويت سهام قابل واگذاري اين شركت، گفت: هنوز ارزش سهام قابل واگذاري مشخص نشده و برآورد دقيقي از ميزان ارزش سهام قابل واگذاري به دليل ابهامات مذكور وجود ندارد. همچنين سهام اين شركت به صورت يك مجموعه به متقاضيان عرضه خواهد شد.وي همچنين در پاسخ به اين پرسش كه چه استراتژي براي مقابله با تحريم هاي احتمالي در اين شركت در نظر گرفته شده است، گفت: بايد با در نظر گرفتن ابعاد تحريم  هاي احتمالي در اين زمينه تصميم گيري شود گرچه بعيد مي دانم تحريم هايي مانند آنچه در مورد عراق اعمال شد نفت در برابر غذا در مورد ايران اعمال شود اما قطعا تحريم هاي احتمالي بر فعاليت اين مجموعه تاثير گذار خواهد بود.
مدير عامل شركت كشتيراني جمهوري اسلامي ايران، افزود: اكنون وضعيت خوبي داريم به نحوي كه اين شركت قادر به حمل و نقل همه كالاهاي صادراتي و وارداتي كشور بوده و كشتيراني به عنوان نمود قدرت كشور و وزنه مثبتي تلقي مي شود اما در صورت اعمال تحريم هاي احتمالي در آينده متناسب با اين تحريم ها عمل خواهيم كرد. از سوي ديگر بايد توجه كرد كه اعمال تحريم هاي وسيع نيازمند تصويب و فراهم كردن زمينه آن در مجامع بين المللي است و احتمال اعمال تحريم هاي فراگير بر عليه ايران بسيار كم است.]]>
</TEXT>
</DOC>
<DOC>
<DOCID>HAM2-860216-044</DOCID>
<DOCNO>HAM2-860216-044</DOCNO>
<ORIGINALFILE>/1386/860216/news/_havad.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[ادعاي شبگرد براي جنايت در گاوداري]]>
</TITLE>
<TEXT>
<IMAGE>/1386/860216/news/000069.jpg</IMAGE>
<![CDATA[
مرد شبگرد مدعي است هنگامي كه مقتول قصد آزار همسرش را داشت او را به قتل رسانده است
گروه حوادث- شبگرد جوان كه در جنايتي شبانه مردي را در يك گاوداري در جاده واوان به قتل رسانده بود، در دادگاه مدعي شد براي دفاع از ناموس خود دست به جنايت زده است.
صبح 5 اسفند 84 با پيدا شدن جسد مرد جواني به نام امير در يك گاوداري در جاده واوان تحقيقات پليس براي كشف راز اين جنايت آغاز شد.
ماموران در نخستين بررسي ها به سرنخ هايي از يك جوان شبگرد به نام عباس در اين جنايت رسيدند، اما زماني كه عازم محل زندگي او شدند، دريافتند وي همراه همسرش خانه را ترك كرده و به مكاني نامعلوم گريخته است.
به اين ترتيب عمليات گسترده اي براي شناسايي مخفيگاه مرد شبگرد آغاز شد. با شناسايي ردپاي تنها مظنون جنايت در يكي از شهرهاي شمالي كشور، در حالي كه وي قصد فرار به جنوب كشور را داشت، توسط پليس دستگير و در بازجويي ها به قتل امير اعتراف كرد.
با صدور قرار مجرميت و كيفرخواست به اتهام قتل عمد، اين پرونده به شعبه 71 دادگاه كيفري استان تهران ارسال شد و متهم صبح ديروز پاي ميز محاكمه قرار گرفت.
در اين جلسه كه به رياست قاضي عزيزمحمدي و در حضور 4 مستشار دادگاه(رحيمي، باقري، عبداللهي و سالاري)برگزار شد، با بيان كيفرخواست از سوي صفر خاكي به عنوان نماينده دادستان و درخواست قصاص از سوي خانواده مقتول، عباس با حضور در جايگاه به دفاع از خود پرداخت. او درباره حادثه گفت: شغل من شبگردي در يك گاوداري بود، وظيفه ام اين بود كه از اوايل شب تا صبح در اين گاوداري مراقب گاو و گوساله ها  باشم تا مشكلي پيش نيايد.
شب حادثه وقتي مي خواستم از خانه خارج شوم، همسرم به من گفت كه مي ترسد در خانه تنها بماند و به همين خاطر از من خواست تا همراه من به گاوداري بيايد، من هم پذيرفتم و به همراه او به گاوداري رفتيم اما ساعت 3 بامداد بود كه به خاطر سرماي زياد او از من خواست به خانه برگرديم.
از او خواستم لحظه اي منتظر بماند تا براي آخرين بار به گوساله ها سركشي كنم و سپس به خانه برگرديم، اما زماني كه از او دور شده بودم صداي فريادهايش را شنيدم كه از من كمك مي خواست. به سرعت به طرف او رفتم و آنجا بود كه متوجه شدم امير كه اتاقش در همان حوالي بود قصد تعرض به همسرم را دارد. بنابراين به او حمله ور شدم و در اين درگيري وي را با ضربات چاقو به قتل رساندم. در حالي كه همسر متهم نيز در اين جلسه ادعا مي كرد امير قصد داشت به زور او را به اتاقش برده و به وي تعرض كند، قضات دادگاه پس از شنيدن اظهارات اين زوج جوان وارد شور شدند.]]>
</TEXT>
</DOC>
<DOC>
<DOCID>HAM2-860216-045</DOCID>
<DOCNO>HAM2-860216-045</DOCNO>
<ORIGINALFILE>/1386/860216/news/_havad.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[شكايت مرد نابينااز پيمانكار شركت گاز]]>
</TITLE>
<TEXT>
<![CDATA[گروه حوادث- بازپرس شعبه اول دادسراي بعثت، پيمانكار اداره گاز را به دليل بي دقتي در اجراي پروژه  كاري اش احضار كرد. دستور بازپرس پس از آن صادر شد كه مرد نابينايي به خاطر افتادن در چاله اي كه كارگران اين پيمانكار حفر كرده بود ند از وي شكايت كرد. عصر جمعه گذشته جوان 30 ساله نابينايي، براي رفتن به خانه يكي از دوستانش در اطراف ترمينال جنوب تهران از خانه خارج شد. او به نزديكي خانه دوستش رسيده بود كه ناگهان بي خبر از چاله اي كه به تازگي در مسير حفر شده بود، به درون چاله افتاد.
جوان نابينا بعد از آ ن كه در يكي از درمانگاه ها تحت مداوا قرار گرفت به كلانتري رفت و از پيمانكار شركت گاز به خاطر سهل انگاري در انجام وظيفه اش شكايت كرد.بازپرس شعبه اول با توجه به جراحات وارده به مرد نابينا و شكايت وي، پيمانكار را براي توضيح به دادسرا احضار كرد.]]>
</TEXT>
</DOC>
<DOC>
<DOCID>HAM2-860216-046</DOCID>
<DOCNO>HAM2-860216-046</DOCNO>
<ORIGINALFILE>/1386/860216/news/_havad.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[هواپيماي كنيايي با 114 سرنشين سقوط كرد]]>
</TITLE>
<TEXT>
<IMAGE>/1386/860216/news/000078.jpg</IMAGE>
<IMAGE>/1386/860216/news/000081.jpg</IMAGE>
<![CDATA[
هواپيما ي مسافربري لحظاتي پس از برخاستن از باند فرودگاه ناپديد شد
گروه حوادث - يك فروند هواپيماي مسافربري كنيايي كه با 114 سرنشين از كامرون عازم نايروبي بود سقوط كرد
راديوي دولتي كنيا اعلام كرد هواپيماي بوئينگ 737 متعلق به خطوط هوايي اين كشور كه بامداد ديروز از صفحه رادار ناپديد شده بود با 105 مسافر و 9 خدمه پرواز در جنوب اين كشور سقوط كرده است.
مسئولان خطوط هوايي كنيا اعلام كرده اند، لحظاتي پس از برخاستن هواپيما از فرودگاه دوآلاي كامرون، ارتباط آن با برج مراقبت قطع شده و پس از آن تنها يك پيام نقص فني از اين هواپيما دريافت شده است
به گزارش خبرگزاري آسوشيتدپرس بيشتر مسافران اين هواپيما، آفريقايي بودند اما مسافراني از اروپا، هند، مصر و آمريكا نيز در ميان آنها بوده  است. مبدأ اصلي هواپيما فرودگاه  آبيجان در ساحل عاج بود و هواپيمادر فرودگاه دوآلاي كامرون براي مسافرگيري فرود آمده بود. پيش از پرواز اين هواپيما، هواي مسير پروازي آن توفاني گزارش شده بود.]]>
</TEXT>
</DOC>
<DOC>
<DOCID>HAM2-860216-047</DOCID>
<DOCNO>HAM2-860216-047</DOCNO>
<ORIGINALFILE>/1386/860216/news/_havad.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[راز جنايت در خانه اعياني]]>
</TITLE>
<TEXT>
<IMAGE>/1386/860216/news/000066.jpg</IMAGE>
<![CDATA[
گروه حوادث- رديابي هاي پليس براي يافتن راز قتل مرد ميانسال در خانه اي در قيطريه، كارآگاهان پليس را به مرد جواني رساند كه بعد از ارتكاب جنايت دست به سرقت از خانه زده بود.
19 بهمن ماه گذشته با گزارش جنايتي مرگبار در خانه  مرد ثروتمندي در قيطريه تهران، كارآگاهان جنايي پليس پس از حضور در محل با جسد مرد صاحب خانه كه دستها و پاهايش با طناب بسته شده و با فشار بر گردنش جان باخته بود مواجه شدند، قاتل بعد از كشتن قرباني، اموال با ارزشي را ربوده و از قتلگاه گريخته بود.
كارآگاهان اداره 10 آگاهي تهران بزرگ در مراحل اوليه تحقيق بر روي اين پرونده دريافتند قرباني مردي ثروتمندي بوده كه بعد از سال ها اقامت در خارج از كشور، از چند ماه قبل به ايران بازگشته و به تنهايي زندگي مي كرده است.كارآگاهان پليس در ادامه بررسي ها دريافتند از مدتي قبل مرد جواني رفت و آمدهايي به خانه اين مرد داشته است، با اين سرنخ بررسي براي دستگيري اين مرد جوان كه مي توانست عامل جنايت باشد آغاز شد و سرانجام با گذشت 3 ماه از جنايت، مخفيگاه مرد جوان شناسايي شده و متهم 18 ساله به دستور بازپرس حسين اصغرزاده دستگير شده و تحت بازجويي قرار گرفت.
ابراهيم در خصوص انگيزه خود از قتل مرد ثروتمند در بازجويي ها مدعي شد در جريان رفت و آمد به خانه مرد ثروتمند به خاطر كينه اي كه نسبت به او پيدا كرده بودم وسوسه شدم تا نقشه قتل او را به اجرا بگذارم، بنابراين يك روز كه به خانه اش رفته بودم در فرصتي مناسب دست و پاهايش را بسته و او را خفه كردم. سپس اموال با ارزش او را ربوده و متواري شدم.]]>
</TEXT>
</DOC>
<DOC>
<DOCID>HAM2-860216-048</DOCID>
<DOCNO>HAM2-860216-048</DOCNO>
<ORIGINALFILE>/1386/860216/news/_havad.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[در تعقيب برادران جنايتكار]]>
</TITLE>
<TEXT>
<IMAGE>/1386/860216/news/000072.jpg</IMAGE>
<IMAGE>/1386/860216/news/000075.jpg</IMAGE>
<![CDATA[
گروه حوادث- رديابي هاي پليس جنايي كرج براي دستگيري دو برادر جنايتكار كه مرتكب قتل مرد جواني شده اند، ادامه دارد.
عصر نهم شهريور 84 كارآگاهان جنايي كرج در جريان قتل مرد 24 ساله اي به نام رامين در منطقه حيدرآباد قرار گرفتند. كارآگاهان پليس در بررسي هاي اوليه از محل حادثه دريافتند رامين با ضربات چاقوي 2 برادر به نام هاي حسين و اكبر به قتل رسيده است، شاهدان اين حادثه به ماموران گفتند كه عاملان جنايت به خاطر گرفتن موتورسيكلت رامين با وي درگير شده و او را به قتل رسانده و از محل گريخته اند.
بر پايه اين گزارش، از آنجايي كه اين 2 برادر پس از گذشت 20 ماه همچنان متواري هستند، پوراحمدي- بازپرس شعبه 16 دادسراي امور جنايي كرج- با دستور انتشار عكس اين دو برادر از كساني كه از مخفيگاه آنها اطلاع دارند خواست موضوع را به پليس 110 اطلاع دهند.]]>
</TEXT>
</DOC>
<DOC>
<DOCID>HAM2-860216-049</DOCID>
<DOCNO>HAM2-860216-049</DOCNO>
<ORIGINALFILE>/1386/860216/news/_kharj.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[روز سرنوشت براي فرانسه]]>
</TITLE>
<TEXT>
<IMAGE>/1386/860216/news/000111.jpg</IMAGE>
<![CDATA[
گروه بين الملل فرانسوي ها در حالي امروز براي تعيين رئيس جمهور بعدي اين كشور آراء خود را در دور دوم انتخابات به صندوق ها مي ريزند كه براساس آخرين نظرسنجي ها گمان مي رود نيكلا ساركوزي، نامزد ميانه رو راستگراهاي فرانسه به پيروزي چشمگيري در برابر سگولن رويال، نامزد سوسياليست ها براي راهيابي به كاخ اليزه دست پيدا كند.
ساركوزي و رويال روز گذشته در آستانه برگزاري انتخابات همه توان خود را براي جمع آوري آرا بيشتر به كار گرفتند اگرچه اشتباه تاكتيكي رويال در حمله به ساركوزي و تلاش براي تخريب چهره او به احتمال زياد امروز به زيانش تمام خواهد شد.
محور شعارهاي هر دو نامزد را حركت به سوي عملگرايي و فاصله گرفتن از شعارزدگي و رويكردهاي ايدئولوژيك تشكيل مي داد اگرچه دو كانديداي اين دور برنامه هاي كاملا متفاوتي را براي اداره كشور ارائه كرده اند.
نتايج انتخابات ساعت بيست به وقت فرانسه اعلام مي شود. بيش از 44 ميليون فرانسوي واجد شرايط راي دادن هستند و در دور اول انتخابات كه دو هفته پيش برگزار شد 85 در صد واجدين در انتخابات شركت كردند كه ركوردي براي انتخابات رياست جمهوري فرانسه به حساب مي آيد.
گزارش انتخابات فرانسه را در صفحه 27 آمده است.
**
فرانسه نو
دوران 12ساله ژاك شيراك در حالي به پايان مي رسد كه اين بار 2 جبهه كاملاً متفاوت در برابر هم قرار گرفته اند. همه نظر سنجي ها تا شامگاه ديشب از پيش بودن ساركوزي خبر مي داد.
گروه بين الملل مردم فرانسه امروز رئيس جمهور تازه خود را انتخاب خواهند كرد.
در دور اول كه دو هفته پيش برگزار شد،نيكولا ساركوزي و خانم سگولن رويال با پشت سر نهادن بقيه نامزدها موفق شدند به دور دوم راه يابند.در دوردوم هر نامزدي كه بالاترين راي را بدست آورد پيروز انتخابات است.
همه نظر سنجي ها تا شامگاه ديشب خبر از پيش بودن ساركوزي مي دادند و حتي مناظره تلويزيوني نيز نتوانست تغييري در اين نظر سنجي ها بوجودآورد.حدود 44 ميليون فرانسوي كه امروز به پاي صندوق راي مي روند رئيس جمهوري را براي پنج سال بر خواهند گزيد كه اختيارات او از همه سران كشورهاي اتحاديه اروپا فراتر است.
دوران دوازده ساله ژاك شيراك در حالي به پايان مي رسد كه اين بار دو جبهه كاملاً متفاوت در برابر هم قرار گرفته اند.از يك سو ساركوزي محافظه كار كه از عقايد افراطي خود به خصوص در مورد مهاجران گامي به عقب برنداشته است و از سوي ديگر خانم رويال كه در صدد است سوسياليست فرانسوي را احيا كند.
او كه از پيروان رئيس جمهور پيشين فرانسه فرانسوا ميتران است در شعارهاي انتخاباتي خود از فرانسه نو صحبت مي كرد و مخاطب اصلي خود را در جوانان و روشنفكران فرانسوي مي ديد.
انتخابات فرانسه همواره ازموني براي ميهن پرستي فرانسويان نيز است و در اين مورد ساركوزي برگ برنده را در دست دارد.
بايرو كه در دور اول تعداد زيادي آرا بدست آورد، زيادتر به رويال نزديك است و هر چند او علني از رويال طرفداري نكرد ولي از هوادارانش خواست كه به ساركوزي راي ندهند.
نتايج انتخابات بلافاصله پس از بسته شدن حوزه هاي راي گيري در ساعت هشت به وقت پاريس اعلام مي شود.]]>
</TEXT>
</DOC>
<DOC>
<DOCID>HAM2-860216-050</DOCID>
<DOCNO>HAM2-860216-050</DOCNO>
<ORIGINALFILE>/1386/860216/news/_kharj.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[انتقاد پلوسي از بوش]]>
</TITLE>
<TEXT>
<IMAGE>/1386/860216/news/000102.jpg</IMAGE>
<![CDATA[
شيكاگو تريبيون: نانسي پلوسي، رئيس مجلس نمايندگان آمريكا روز گذشته در اظهاراتي جورج بوش، رئيس جمهور اين كشور را به اتخاذ استراتژي اي كه به خواست، اراده و نزاع هاي داخلي عراق بي توجه است، متهم كرد.
پلوسي از جنگ عراق به عنوان بزرگترين موضوع اخلاقي كه آمريكا با آن روبرو است، ياد كرد. او نفس اعزام نيرو به عراق را براساس يك ادعاي دروغين، بدون استراتژي مدون براي پيروزي، بدون تجهيزات و آموزش مناسب و در حالي كه آمريكا تعهد خود به كهنه سربازان اين كشور را لكه دار كرده است زير سئوال برد.]]>
</TEXT>
</DOC>
<DOC>
<DOCID>HAM2-860216-051</DOCID>
<DOCNO>HAM2-860216-051</DOCNO>
<ORIGINALFILE>/1386/860216/news/_kharj.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[عنان و آرزوي جهان چندقطبي]]>
</TITLE>
<TEXT>
<IMAGE>/1386/860216/news/000105.jpg</IMAGE>
<![CDATA[
شينهوا: كوفي عنان، دبيركل سابق سازمان ملل از كشورهاي جهان خواست همكاري  و مسئوليت پذيري بيشتري در مواجهه با چالش هاي فزاينده  دنيا از خود نشان دهند.
عنان روز گذشته در اجلاسي اقتصادي در شهر تون سوئيس گفت:  جهاني سازي تهديدهايي را به وجود آورده است كه تنها با ريشه كني بي عدالتي ها مي توان بر آن غلبه كرد. وي كه در حال حاضر در ژنو زندگي مي كند، تصريح كرد كشورهاي ثروتمندتر بايد نسبت به پيامدهاي اقداماتشان اطلاعات كامل داشته باشند.
وي افزود: همه كشورها بايد با همكاري با يكديگر بدون توجه به اينكه كداميك قدرتمندتر هستند به دنبال يافتن راه حل هايي براي معضلات جهاني باشند.]]>
</TEXT>
</DOC>
<DOC>
<DOCID>HAM2-860216-052</DOCID>
<DOCNO>HAM2-860216-052</DOCNO>
<ORIGINALFILE>/1386/860216/news/_kharj.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[احتمال ازسرگيري مذاكرات پكن]]>
</TITLE>
<TEXT>
<IMAGE>/1386/860216/news/000108.jpg</IMAGE>
<![CDATA[
آسوشيتدپرس: تارو آسو، وزير امور خارجه ژاپن روز گذشته اعلام كرد اگر مشكل دارايي هاي مسدود شده  پيونگ يانگ حل شود مذاكرات بين المللي با هدف متوقف كردن برنامه هسته اي كره  شمالي ممكن است روزهاي آينده ازسرگرفته شود.
آسو گفت: آمريكا مطمئن است موضوع دارايي مسدود شده  كره شمالي به زودي حل خواهد شد. آمريكا پيشتر اعلام كرده بود براي حصول پيشرفت در راستاي توافقنامه 13 فوريه دارايي هاي مسدود شده كره شمالي را آزاد كرده اما به دلايل نامعلومي اين دارايي ها هنوز به دست كره شمالي نرسيده است.]]>
</TEXT>
</DOC>
<DOC>
<DOCID>HAM2-860216-053</DOCID>
<DOCNO>HAM2-860216-053</DOCNO>
<ORIGINALFILE>/1386/860216/news/_kharj.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[اعمال فشار بوش به عراق براي تصويب قانون نفت]]>
</TITLE>
<TEXT>
<![CDATA[خبرگزاري عراق: رئيس جمهور ايالات متحده با اعمال فشار عليه پارلمان عراق تصويب هر چه سريع تر قانون نفت را خواستار شده است. دولت بوش از پارلمان عراق خواسته تا برخي از قوانين از جمله قانون نفت و قوانين مربوط به طرح آشتي ملي را نهايتاً تا تابستان تصويب كند. اين اعمال فشارهاي دولت آمريكا براي تصويب هر چه سريع تر قانون نفت همزمان با پافشاري دموكرات ها مبني بر عقب نشيني هر چه سريع تر نيروهاي آمريكايي در عراق صورت مي گيرد.]]>
</TEXT>
</DOC>
<DOC>
<DOCID>HAM2-860216-054</DOCID>
<DOCNO>HAM2-860216-054</DOCNO>
<ORIGINALFILE>/1386/860216/news/_kharj.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[امضاي تفاهم نامه وحدت احزاب مام ميهن و راه راست تركيه]]>
</TITLE>
<TEXT>
<![CDATA[گروه بين الملل- اركان مومجو، رهبر حزب مام ميهن و محمد آغار، رهبر حزب راه راست روز گذشته در آنكارا تفاهمنامه وحدت بين دو حزب را امضا كردند.
مومجو و آغار اعلام كردند در چارچوب اين تفاهم نامه دو حزب با برپايي كنگره هاي عمومي خود و با تصويب كنگره هاي عمومي تحت نام حزب دمكرات فعاليت خود را ادامه خواهند داد.
به گفته مومجو دو حزب قصد شركت در انتخابات عمومي ??تير ماه با نام حزب دمكرات را دارند و در صورتي كه اين امر طبق قوانين جاري مقدور نشود، فرمول هاي ديگري را براي شركت مشترك در انتخابات بررسي خواهند كرد.
آغار نيز در مراسم امضاي تفاهمنامه وحدت دو حزب، با اشاره به اين كه اراده سياسي طرفين بر وحدت است، از احزاب حاكم و مخالف عدالت و توسعه و جمهوريخواه خلق به عنوان برادران همزاد كه قصد قطب بندي در تركيه را دارند، ياد كرد و گفت: حزب دمكرات با احترام به ايمان و عقايد مردم تركيه و با حفظ اصول رژيم تركيه، خواهان شركت در انتخابات عمومي آينده است.
آيدين مندرس، از سياستمداران كهنه كار تركيه بعد از امضاي اين تفاهم نامه در گفت وگو با شبكه تلويزيوني سي.ان.ان.ترك گفت: تلاش براي وحدت دو حزب ناشي از ترس آنها در انتخابات از كسب نكردن حدنصاب??درصد آرا براي ورود به مجلس تركيه است.
آيدين مندرس فرزند عدنان مندرس، نخست وزير دهه پنجاه ميلادي تركيه است كه بعد از كودتاي نظامي ????از مقام نخست وزيري به زير كشيده و در سال????به اتهام خيانت به وطن اعدام شد.]]>
</TEXT>
</DOC>
<DOC>
<DOCID>HAM2-860216-055</DOCID>
<DOCNO>HAM2-860216-055</DOCNO>
<ORIGINALFILE>/1386/860216/news/_kharj.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[رويكردعباس لقماني
نگاه اروپا]]>
</TITLE>
<TEXT>
<![CDATA[اروپا نيز با دقت آنچه را در فرانسه مي گذرد زيرنظر دارد.از يك سو مسئله قانون اساسي پيشنهادي اتحاديه اروپا مطرح است و از سوي ديگر تقويت و گسترش اين اتحاديه.
انتخاباتي براي فرانسه و اروپا
اگر نظر سنجي ها نشان دهنده نتايج انتخابات بودند،امروز ساركوزي رئيس جمهور فرانسه شده و در ميان شور و هيجان طرفدارانش به كاخ اليزه رفته بود.
بسياري از سياستمداراني كه از فرانسه شناخت دارند نيز در زمره كساني هستند كه ساركوزي را از هم اكنون در كاخ اليزه مي بينند.
پس از مناظره تلويزيوني به نوشته مطبوعات فرانسه ساركوزي خود را زيادتر به عنوان رئيس جمهوري كه بوناپارتيست نو را به نمايش گذارد نشان داد و رويال چهره فرانسه ليبرال را نماياند.
فرانسه اين روزها در دو جبهه متفاوت ايستاده است.
هنگامي كه رويال از سوي سوسياليست ها به عنوان نامزد انتخابات برگزيده شد، بسياري بر اين باور بودند كه او توان مقاومت در برابر سياستمداران كاركشته اي كه خود را براي نامزدي محافطه كاران آماده مي كنند ندارد.
در كوتاه مدتي ولي رويال نشان داد كه مي تواند با هر نامزد محافظه كار هماوردي كند و حتي در مواردي در نظرسنجي ها از رقيب محافظه كار خود ساركوزي نيز پيشي گيرد.
فرانسويها تاكنون كمتر آنگونه راي داده اند كه نظر سنجي ها پيش بيني مي كرده اند و همين موضوع براي خانم رويال انگيزه اي شده است تا طرفدارانش را به پاي صندوق هاي راي فرا خواند و از آنها بخواهد كه اميد به پيروزي او را از دست ندهند.
نتيجه انتخابات هرچه باشد نشان از فرانسه اي است كه همواره خواسته است با ديگركشورهاي اروپايي تفاوت داشته باشد.
در همسايگي فرانسه،در آلمان ائتلافي ازاحزاب مسيحي و سوسيال دموكرات بر سر كار است و در هلند،ژان پتربالكننده محافظه كار هنوزقدرت را از دست نداده است.
اين دو كشور بيشتر از كشورهاي همسايه ديگر فرانسه نظر فرانسويان را جلب مي كنند و جاي تعجب هم نيست كه فرانسويان همانگونه كه قانون اساسي پيشنهادي اروپا را رد كردند كه همسايه آنان هلند پيش از آنان چنين كرده بود.
اروپا نيز با دقت آنچه را در فرانسه مي گذرد زيرنظر دارد.از يك سو مسئله قانون اساسي پيشنهادي اتحاديه اروپا مطرح است و از سوي ديگر تقويت و گسترش اين اتحاديه.
در حالي كه رويال مايل است با تغييراتي نه چندان اساسي قانون اساسي را به تصويب برساند و در موردگسترش اتحاديه نيز عقايد ليبرالي را دنبال مي كند كه به عضويت در آمدن تركيه در اين اتحاديه را نيز امكان پذير مي كند،ساركوزي ديدي ترديد آميز به قانون اساسي پيشنهادي دارد و به عقيده او اين قانون بايد بيشتر به حق حاكميت كشور هاي عضو توجه كند.
در مورد گسترش اتحاديه اروپا پندار هاي اين دو رقيب تفاوت فاحش دارد.ساركوزي نه فقط تركيه را بخشي از اروپا نمي پندارد بلكه گسترش به شرق اروپا را نيز با اما و اگر هاي بسيار همراه كرده است.
در مورد سياست داخلي تفاوت ديدگاه ها عميق تراست.ساركوزي كه خود فرزند يك مهاجر اهل مجارستان است،عقيده دارد كه مهاجراني بايد به فرانسه روي آورند كه فرهنگ فرانسه را بپذيرند و آن كس كه اين فرهنگ را نمي پذيرد جايي در فرانسه ندارد.
در برابر رويال بار ها تاكيد كرده است كه بايد به همه كساني كه اكنون در فرانسه هستند اين امكان داده شود كه خود را با جامعه فرانسه در درازمدت وفق دهند و شانس آن را داشته باشند كه عقب افتادگي ها را جبران كنند.
جامعه شهري فرانسه به خصوص در شهر هايي كه در ماههاي گذشته صحنه درگيري هاي خياباني بود،اكنون به دوگانگي كامل رسيده است. از يك سو شهرنشينان محافظه كار به ساركوزي دل بسته اند تا آرامش را به شهرك هايشان بازگرداند و از سوي ديگر جوانان و فرزندان مهاجران كه از دل شورشهاي خياباني اكنون به قدرت خود واقف شده اند دل در گرو فرانسه نويي بسته اند كه رويال مي تواند مظهر آن باشد.
در چنين هنگامه اي پيش بيني پيروزي هر نامزد بر نامزد ديگر بسيار مشكل خواهد بود هرچند كه نظرسنجي ها چيز ديگري را نشان مي دهند.
فرانسه در هر حال با انتخاب ساركوزي و يا رويال چهره اروپا را نيز عوض خواهد كرد و مسير تازه اي را پيش روي اتحاديه قرار مي دهد.
از يك سو اروپاي محافظه كار كه در هاي خود را به روي ديگر كشورها بسته نگاه مي دارد و از سوي ديگر اروپايي كه سرآغازي براي همگرايي با افكار و عقايد متفاوت خواهد بود.اروپا به فرانسه چشم دوخته است و امشب سرآغازي نه فقط براي فرانسه پس از ژاك شيراك كه سرآغازي براي اروپاي قرن بيست و يكم است.]]>
</TEXT>
</DOC>
<DOC>
<DOCID>HAM2-860216-056</DOCID>
<DOCNO>HAM2-860216-056</DOCNO>
<ORIGINALFILE>/1386/860216/news/_kharj.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[خريد تسليحاتي هنگفت ليبي از روسيه]]>
</TITLE>
<TEXT>
<![CDATA[گروه بين الملل- شركت دولتي صادرات جنگ افزار روسيه موسوم به راس آبارون اكسپورت در حال تنطيم قراردادي به منظور فروش بيش از 2/2 ميليارد دلار تسليحات نظامي به ليبي است.
در صورت امضاي اين قرارداد  ليبي كه بيش از 15 سال از بازار سلاح روسيه دور بوده به جرگه 10خريدارعمده تسليحات نظامي روسيه خواهد پيوست.
به گزارش روزنامه كامرسانت شركت راس آبارون اكسپورت روسيه در حال تنطيم قراردادي به منظور فروش بيش از 2/2 ميليارد دلار تسليحات نظامي  به ليبي است. بخش اعظم اين خريد را سيستم دفاع ضد موشكي تشكيل مي دهد ضمن اينكه اين سيستم بسيار قدرتمندتر از آن چيزي است كه در مناقشات منطقه اي مورد نياز باشد.
چند روز گذشته ژنرال عبدالرحمن علي السعيد، رئيس بخش خريد تسليحات نظامي دولت ليبي به مسكو سفر كرده بود. وي با سرگئي پريخودكا، مشاور رئيس جمهور روسيه و نيز ميخائيل ديميتريوف، رئيس سرويس هاي فدرال همكاريهاي نظامي- فني روسيه و نيز سرگئي چميزوف، مدير عامل شركت راس آبارون اكسپورت ديدار و گفت وگو كرد.
مهمترين هدف مذاكرات توافق برسر مجموعه اي از قراردادهاي خريد تسليحات از سوي ليبي بود كه ارزش كلي آنها به 2/2 ميليارد دلار مي رسد. بدين ترتيب ليبي ممكن است پس از الجزاير به دومين كشور در شمال آفريقا از نظر حجم قراردادهاي تسليحاتي با روسيه تبديل شود.
توافق نامه مذكور قرار است در جريان سفر ولاديمير پوتين، رئيس جمهور روسيه به طرابلس، پابتخت ليبي در سال جاري به امضا برسد. اين احتمال نيز وجود دارد كه روسيه بدهي 4/4 ميليارد دلاري دولت ليبي را ببخشد و در ازاي آن طرابلس نيز موظف خواهد شد تا علاوه برهمكاري در زمينه هاي فني- نظامي، به توسعه روابط خود با روسيه در زمينه هاي انرژي و بخصوص انرژي هسته اي بپردازد.]]>
</TEXT>
</DOC>
<DOC>
<DOCID>HAM2-860216-057</DOCID>
<DOCNO>HAM2-860216-057</DOCNO>
<ORIGINALFILE>/1386/860216/news/_shari.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[گفت و گو با مهندس چمران درباره دستوركار امروز شوراي شهر
رايزني درباره شهردار و انتخاب اعضاي كميسيون ها،دستور كار امروز شوراي اسلامي شهر تهران است]]>
</TITLE>
<TEXT>
<![CDATA[گروه شهري- بررسي به منظور انتخاب شهردار و تعيين اعضاي كميسون هاي اصلي، مهمترين دستور جلسه امروز شوراي اسلامي شهر تهران است.
در جلسه اي كه سه شنبه هفته گذشته در تالار شوراي شهربرگزار شد، پانزده عضو حاضر در اين جلسه با راي گيري، تركيب هيات رئيسه شورا شامل: رئيس، نايب رئيس، منشي ها، خزانه دار و سخنگوي شوراي شهر را مشخص و تصويب كردند، جلسات شوراي شهر براي مدت شش ماه در روزهاي يكشنبه و سه شنبه هر هفته برگزار شود. درآن جلسه همچنين به پيشنهاد مهدي چمران رئيس شوراي شهر مقرر شد در جلسه بعد(امروز يكشنبه )راجع به انتخاب اعضاي كميسيون هاي شوراي شهر، راي گيري به عمل آيد.
با اين حال مهدي چمران رئيس شوراي شهر به همشهري گفت: در زمينه انتخاب شهردار تاكنون فقط روي ويژگي هايي كه شهردار تهران بايد داشته باشد و انتظاراتي كه ما از وي داريم صحبت شده و روي مصاديق هيچ بحثي نشده است. وي احتمال داد در جلسه امروز شوراي شهر، روي مصاديق هم صحبت خواهد شد، ضمن اينكه روش هاي قانوني تعيين شهردار هم بايد رعايت شود. چمران افزود: روز يكشنبه اولين جلسه مربوط به بحث جدي انتخاب شهردار تهران است و احتمالا اعضاي شورا افراد مورد نظر خود را مطرح مي كنند و روي مصاديق بحث خواهد شد.رئيس شوراي شهر افزود: در رابطه با انتخاب شهردار تمامي ويژگي هايي كه اعضاي شورا مطرح و روي آن توافق كرده اند رعايت مي شود.
فقدان مديريت واحد شهري
از سوي ديگر مرتضي طلايي عضو شوراي شهر تهران در گفت و گو با فارس خاطرنشان كرده است:حل مشكلات تهران منوط به ايجاد مديريت واحد به عنوان گره كور مديريت شهري است. وي گره كور براي مديريت شهر را فقدان مديريت واحد شهري دانسته، مي گويد: اگر مديريت واحد شهري به وجود آيد حل مشكلات مردم تهران با كمك ابزارهاي مديريتي كه در اختيار سازمان هاي مختلف قرار دارد، امكانپذير مي شود. عضو شوراي شهر تهران در خصوص نوع مشكلات تهراني ها گفت: برخي از مشكلات عمومي و كلان(ترافيك)و كليه شهروندان با آن مواجه هستند كه رفع آنها يك نياز همگاني است.مشكلاتي نيز متعلق به برخي از قشرهاي جامعه و به صورت منطقه اي(بافت هاي فرسوده)است.
از سوي ديگر حمزه شكيب عضو شوراي شهر تهران نيز گفت: براي فعاليت در شهر و رفع مشكلات، اختيارات مورد نياز مديريت شهري بايد به صورت كامل و جامع به آن واگذار شود. وي، متمركز نبودن مديريت و پراكنده بودن اختيارات مديريت شهري در بين سازمان ها را مهمترين نقطه ضعف براي فعاليت مديريت شهري دانست و تصريح كرد:انجام كارهاي شهر نيازمند هماهنگي بين بخشي است كه اين مهم به دليل توزيع اختيارت بين بخش ها در حال حاضر به صورت جدي امكانپذير نيست.]]>
</TEXT>
</DOC>
<DOC>
<DOCID>HAM2-860216-058</DOCID>
<DOCNO>HAM2-860216-058</DOCNO>
<ORIGINALFILE>/1386/860216/news/_shari.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[بيابان ها همچنان مي زايند و پيش مي  تازند
ايران؛ سالانه1.5 ميليون  هكتار بيابان جديد]]>
</TITLE>
<TEXT>
<IMAGE>/1386/860216/news/000126.jpg</IMAGE>
<![CDATA[
گروه شهري برخلاف گزارش هاي قبلي سازمان جنگل ها و مراتع مبني بر كاهش روند بيابانزايي در ايران، تازه ترين گزارش ها حاكي از آن است كه سالانه 1.5 ميليون هكتار از اراضي كشور به بيابان تبديل مي شود.
به گزارش خبرنگار ما، ديروز رئيس اداره محيط زيست بردسكن اعلام كرد سالانه1.5 ميليون هكتار به وسعت بيابان هاي كشور افزوده مي شود. به گفته وي تبديل زمين هاي كشاورزي به مناطق مسكوني، تبديل جنگل ها و مراتع به زمين هاي كشاورزي و چراي بي رويه دام مهمترين عامل بيابانزايي در كشور به شمار مي آيد.
دكتر پرويز كردواني، استاد نمونه دانشگاه تهران، در اين باره به همشهري گفت: به رغم همه آمار و ارقامي كه از مسئولان اعلام مي شود و گاه شنيده مي شود هر ثانيه 300 متر به سطح كويرها اضافه مي شود، با توجه به اينكه هيچ محاسبه علمي در اين مورد صورت نگرفته و هنوز سطح خاك، جنگل و مرتع كشور مشخص نيست، اين آمارها نمي تواند مورد استناد قرار بگيرد و مبناي علمي ندارد. وي با تأكيد بر اينكه توسعه كشاورزي بزرگترين عامل بيابانزايي در كشور است، تصريح كرد: به رغم همه هشدارها، برخي به بهانه توسعه كشاورزي، آن قدر مجوز حفر چاه عميق و نيمه عميق صادر كردند كه در حال حاضر، سطح آبهاي زيرزميني به ميزان قابل توجهي پايين رفته به طوري كه در مواردي عمق اين چاه ها به 300 متر مي رسد و اين بلايي براي كشور است. كردواني ضمن انتقاد از كساني كه چراي بي رويه را عامل تخريب جنگل ها و مراتع مي دانند، گفت: جنگل ها بر اثر بهره برداري بي رويه از سوي شركت هاي بهره بردار در معرض تخريب قرار گرفته اند چرا كه يك دامدار ممكن است يك يا چند بوته يا درخت را قطع كند اما وقتي چند صدهكتار جنگل به يك شركت واگذار مي شود، بديهي است اين شركت تحت عناوين مختلف، پوشش جنگلي را نيست و نابود مي كند.
اين استاد دانشگاه مي گويد: بسياري از روستاييان از نعمت گاز محروم اند همچنان كه كوه نشينان و جنگل نشينان با مشكل سوخت مواجه اند از همين رو، ناگزير براي آن كه از سرما هلاك نشوند براي گرما و پخت و پز از پوشش گياهي و جنگلي استفاده مي كنند، در حالي كه دولت مي تواند با سوخت رساني به موقع به آن ها مانع از تخريب پوشش گياهي و جنگلي شود.]]>
</TEXT>
</DOC>
<DOC>
<DOCID>HAM2-860216-059</DOCID>
<DOCNO>HAM2-860216-059</DOCNO>
<ORIGINALFILE>/1386/860216/news/_shari.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[كشفيات جديد باستانشناسي در رامهرمز]]>
</TITLE>
<TEXT>
<![CDATA[ميراث خبر: عمليات عمراني شركت آب و فاضلاب به كشف گنجينه اي از دوره هاي ايلامي، پارتي و هخامنشي در يك آرامگاه منجر شد. وجود 5 حلقه قدرت، شبيه حلقه قدرت حاكم ارجان و الهه هاي بين النهرين باستان شناسان را با سؤال هاي بي  شماري روبه رو كرده است. اين اشيا منحصربه فرد متعلق به دوره ايلامي، پارتي، هخامنشي، بين النهرين، در دو تابوت هستند.
بررسي هاي اوليه باستان شناسان روي گنجينه كشف شده در رامهرمز، باستان شناسان را با هزار سؤال بي جواب روبه رو كرده است. هنوز هيچ يك نمي دانند اين اشيا كه نزديك به 500 قطعه تخمين زده مي شوند به چه كسي تعلق دارد. تابوت ها در اتاقكي كه توسط سنگ هاي خشكه چين ايجاد شده بود، قرار داشتند اما اكنون محل تخريب شده است.
در آرامگاه دو تابوت به شكل u قرار دارد كه دسته هاي آنها توسط ميخ پرچ به بدنه وصل شده اند. حفر زمين با بولدوزر باعث تخريب جدي تابوت هاي شده  است.
عبدالرضا پيماني، باستان شناس سازمان ميراث فرهنگي، صنايع دستي و گردشگري خوزستان درگفتگو با ميراث خبر تعيين دوره و تاريخ اشيا كشف شده را منوط به بررسي هاي دقيق باستان شناسي دانست و از اعلام دوره خاصي براي اين گنجينه خودداري كرد.
وي گفت: در اين گنجينه اشيايي متعلق به دوره ايلام نو، پارتي، هخامنشي و بين النهرين قرار دارد.]]>
</TEXT>
</DOC>
<DOC>
<DOCID>HAM2-860216-060</DOCID>
<DOCNO>HAM2-860216-060</DOCNO>
<ORIGINALFILE>/1386/860216/news/_shari.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[تالاب هامون، احيا مي شود]]>
</TITLE>
<TEXT>
<![CDATA[ايسنا: مديركل محيط زيست سيستان و بلوچستان گفت: سيستان و بلوچستان هشتمين استان از نظر تعداد مناطق تحت مديريت است.
پرويز آرامنش در خصوص برنامه هاي مهم محيط زيست استان در سال 86 گفت: اهم برنامه هاي محيط زيست استان در سال 86 براي مناطق طبيعي آسيب ديده تدوين شده است كه مي توان به پيگيري و اجراي مصوبات نشست هاي بين المللي سازمان حفاظت محيط زيست در راستاي احياي تالاب  هامون اشاره كرد. وي همچنين تقاضاي بالغ بر 4 ميليون دلار كمك مالي از gef براي احياي تالاب  هامون، گسيل امكانات تجهيزات و نيروي انساني با توجه به تغييرات اخير منطقه، انجام طرح ارزيابي توان در تالاب  هامون با توجه به تغييرات اكولوژيكي اخير درياچه در راستاي احياي مجدد و بهره برداري صحيح در آينده، مكلف نمودن شيلات در راستاي رعايت قوانين زيست محيطي مبني بر عدم استفاده و بهره برداري عجولانه از آبهاي ورودي به منطقه سيستان تا زمان اتمام طرح ارزيابي توان اكولوژيكي درياچه  هامون در سيستان را از ديگر برنامه هاي مهم محيط زيست استان در سال 86 عنوان كرد.]]>
</TEXT>
</DOC>
<DOC>
<DOCID>HAM2-860216-061</DOCID>
<DOCNO>HAM2-860216-061</DOCNO>
<ORIGINALFILE>/1386/860216/news/_shari.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[وزارت بهداشت از انجام وظيفه اش امتناع مي كند]]>
</TITLE>
<TEXT>
<![CDATA[زباله هاي بيمارستاني10 ميلياردتومان هزينه زائد روي دست شهرداري
گروه شهري- شهرداري تهران درحالي سالانه 10 ميليارد تومان براي جمع آوري زباله هاي بيمارستاني هزينه مي كندكه براساس قانون پسماندها(مصوب مجلس شوراي اسلامي    )وظيفه دفن و امحاي زباله هاي بيمارستاني و عفوني برعهده وزارت بهداشت و درمان به عنوان متولي بهداشت عمومي است.
بنا براين گزارش،سازمان محيط زيست به وزارت بهداشت ابلاغ كرده است كه براي از بين بردن زباله هاي بيمارستاني دستگاه زباله سوز خريداري كند  ولي وزارت بهداشت به دليل نداشتن بودجه از اجراي اين كار تاكنون امتناع كرده است. به گفته مصطفي سليمي مدير عامل سازمان خدمات موتوري شهرداري تهران، وظيفه امحاي زباله هاي عفوني طبق قانون بر عهده توليدكنندگان آن است و وزارت بهداشت به عنوان يكي از بزرگ ترين توليدكنند گان زباله هاي عفوني مسئول جمع آوري،تفكيك و امحاي زباله ها ي بيمارستاني است. سليمي تأكيد كرد: شهرداري تهران هيچ وظيفه اي براي جمع آوري زباله هاي بيمارستاني ندارد و دادستاني كل كشور نيز وزارت بهداشت را مسئول اين كار اعلام كرده است.
مدير عامل سازمان خدمات موتوري شهرداري تهران گفت: در كلان شهر تهران روزانه 75 تن زباله بيمارستاني توليد مي شود و شهرداري تهران فقط به دليل اين كه سلامت شهروندان به خطر نيفتد اين زباله ها را توسط ماشين  هاي خاص مكانيزه جمع آوري و بعد در نقطه اي جدا از زباله هاي معمولي دفن و امحا مي كند. محمد جعفر سادات موسوي رئيس فراكسيون محيط زيست مجلس درمصاحبه با فارس ضمن تاكيد براينكه طبق قانون، جمع آوري و امحاء زباله هاي بيمارستاني برعهده وزارت بهداشت است اظهارداشت: مركز تحقيقات استراتژيك مجمع تشخيص مصلحت نظام درحال تهيه گزارشي راهبردي براي تعيين تكليف زباله هاي بيمارستاني است. براين اساس قراراست وزارت بهداشت با كمك دانشگاه ها، سازمان محيط زيست و شهرداري درامحاء زباله هاي بيمارستاني مشاركت داشته باشند.
به گفته سادات موسوي وزارت بهداشت در استفاده از سيستم امحاء يا جمع آوري زباله هاي بيمارستاني نبايد به جيب خودش نگاه كند بلكه به آنچه كه تكنولوژي جديد دنيا است و تبعات كمتري دارد توجه كند. وي ادامه داد: اگر دولت براي خريداري سيستم زباله سوزمركزي بودجه نمي دهد از طريق مجامع بين الملل مثل صندوق تسهيلات محيط زيست(جف)و سازمان جهاني بهداشت كمك و وام گرفته يا از طريق بخش خصوصي عمل كنند.]]>
</TEXT>
</DOC>
<DOC>
<DOCID>HAM2-860216-062</DOCID>
<DOCNO>HAM2-860216-062</DOCNO>
<ORIGINALFILE>/1386/860216/news/_shari.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[مسجد گازرگاه يزد ملي شد]]>
</TITLE>
<TEXT>
<![CDATA[يزد خبرنگار همشهري: مسجد گازرگاه يكي از مساجد كهن و زيباي شهر يزد به شماره 15890 در فهرست آثار ملي كشور به ثبت رسيد.
قدمت اين مسجد به دوران قاجار برمي گردد و داراي دو بخش اصلي گنبدخانه و گرمخانه است. اين بناي تاريخي داراي دو ورودي است كه يكي به صحن و ديگري به هشتي راه دارد.
فضاي گنبد خانه مسجد مقصوره هشت ضلعي است كه در هر ضلع داراي غرفه هايي در دو طبقه مي باشد. محراب و دو پيرنشين سنگي مسجد نيز از نظر معماري سنتي حائز اهميت است و مزين به مقرنسهاي گچي و كاشيكاري است. گرمخانه مسجد با اندود گچ سفيد و مصالح خشت، گل و آجر است و نماي گنبد از نوع خاكي دو پوسته و پيوسته با نماي آجري است.]]>
</TEXT>
</DOC>
<DOC>
<DOCID>HAM2-860216-063</DOCID>
<DOCNO>HAM2-860216-063</DOCNO>
<ORIGINALFILE>/1386/860216/news/_shari.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[مراسم يكصدمين سالگرد تأسيس شهرداري شيراز]]>
</TITLE>
<TEXT>
<![CDATA[ايرنا: مراسم يكصدمين سالگرد تأسيس شهرداري شيراز جمعه شب با حضور بيش  از?? مقام ديپلماتيك، سفيران كشورهاي خارجي و نمايندگان سازمان هاي بين المللي در ايران و مقامات استان فارس در باغ جهان نماي اين شهر برگزار شد.
سرپرست شهرداري شيراز در اين مراسم گفت: امروز شهر دل انگيز شيراز به عنوان مهد ادب، تمدن، علم و هنر كه زادگاه بزرگان زيادي است به خود مي بالد كه ميزبان ميهماناني از كشورهاي مختلف پنج قاره جهان است.
رضا خيرانديش، شيراز را گنجينه اي عظيم از تمدن كهن ايراني و اسلامي خواند و گفت: شيراز، كهن ديار اين مرزوبوم درطول تاريخ عصاره هاي فرهنگ ملي و ديني را به كام جهانيان چشانده است.
سال???? هجري  خورشيدي به عنوان سال تأسيس شهرداري شيراز اعلام شده است كه به  همين مناسبت و همچنين گراميداشت  روز شيراز(?? ارديبهشت)ويژه برنامه هاي فرهنگي در اين شهر برگزار مي شود.]]>
</TEXT>
</DOC>
<DOC>
<DOCID>HAM2-860216-064</DOCID>
<DOCNO>HAM2-860216-064</DOCNO>
<ORIGINALFILE>/1386/860216/news/_siasi.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[بازديد دوساعته رهبرمعظم انقلاب از نمايشگاه كتاب]]>
</TITLE>
<TEXT>
<IMAGE>/1386/860216/news/000060.jpg</IMAGE>
<IMAGE>/1386/860216/news/000099.jpg</IMAGE>
<![CDATA[
گروه ادب و هنر- رهبرمعظم انقلاب صبح ديروز به نمايشگاه بين المللي كتاب تهران رفتند و در شرايطي كه اوضاع براي استقبال از ايشان چندان مناسب نبود، 2 ساعت از غرفه هاي گوناگون نمايشگاه، بازديد كردند.
آيت الله خامنه اي در نخستين ساعات آغاز به كار نمايشگاه، وقتي كه فقط 6-7 دقيقه از ساعت 10 گذشته بود، وارد مصلاي تهران شدند، اما بيشتر غرفه ها در زمان حضور ايشان، نيمه تعطيل بود و در شرايطي كه چهارمين روز از نمايشگاه آغاز مي شد، فضاي مصلا خلوت و آرام به نظر مي رسيد.
در اين ديدار دوساعته، وزير فرهنگ و ارشاد اسلامي و برخي از معاونان وي نيز رهبر معظم انقلاب را همراهي مي كردند.
بقيه از صفحه اول
اما مدير كل اداره كتاب و كتابخواني وزارت ارشاد، حوالي ساعت 11 به گروه بازديد رهبري پيوست. پايگاه اطلاع رساني دفتر حفظ و نشر آثار مقام معظم رهبري درباره آماده نبودن نمايشگاه براي بازديد ايشان مي نويسد: سالن(d)شبستان اصلي مصلاي تهران، محل استقرار برخي از ناشران داخلي، محلي است كه رهبري قرار است از آن بازديد كنند. علاوه بر اين كه غرفه ها اكثراً بدون متصدي است، نور كم سالن و البته غرفه ها نشان دهنده ناآمادگي نمايشگاه است.
محل ورود رهبر انقلاب، پر است از مصالح ساختماني، برخي ابزار برق رساني و سيم ها و كابل ها كه بچه هاي بيت و چند نفر از متوليان نمايشگاه در حال جمع آوري آن ها هستند. به لطف سرعت عمل دوستان، تنها كابل هاي ضخيم برق روي زمين و جلوي در ورودي ماند.
اما اين تمام ماجرا نيست. بيشتر متصديان غرفه ها نيز در ابتداي بازديد در غرفه هاي خود حاضر نبوده و مقام معظم رهبري با غرفه هاي بي صاحب مواجه شده اند. پايگاه اطلاع رساني آثار ايشان، در اين باره نيز مي نويسد: بعضي غرفه ها متصدي ندارند و سرعت بازديد را بالا مي برند و بعضي ها هم مثل نشر [...] يك نفر داخلش ايستاده اما...
- چي منتشر مي كنين شما؟
- من براي اين غرفه نيستم، از انتشارات.... اومدم!
آقا رو كردند به آقاي وزير و... ساعت از 10 هم گذشته، هميشه اين قدر دير مي آيند؟! و وزير لبخند تلخي مي زند و از سر تاسف سري تكان مي دهد. اين اتفاق يك بار ديگر هم طوري ديگر تكرار شد. آقا به محض اين كه رو به روي غرفه انتشارات [...] ايستادند، رو به جوان غرفه دار گفتند: شما رو انگار قبلاً ديدم! كه جوان با خنده گفت: بله! غرفه رو به رويي بودم. اينجا براي رفقاست. نيامده اند و من....
در عين حال، پس از آن كه مقام معظم رهبري در غرفه انتشارات اميركبير براي بازديد از آثار چاپ اول اين نشر و برخي آثار مورد توجه ايشان در غرفه بزرگ و دو نبش اميركبير مدت بيشتري را صرف كردند، نمايشگاه تازه به حالت عادي خود رسيد و بازديد شكل منظم تري يافت. اين بازديد تا حدود ساعت 12 به طول انجاميد و رهبر معظم انقلاب در بيشتر غرفه ها ايستاده و به صحبت با مسئولان غرفه ها پرداختند.
اما جالب ترين قسمت بازديد رهبري از نمايشگاه كتاب تهران، در غرفه انتشارات جمهوري رخ داد. پايگاه اطلاع رساني دفتر حفظ و نشر آثار مقام معظم رهبري اين طور مي نويسد:
توي غرفه انتشارات جمهوري، يكباره حضرت آقا پرسيدند: چاپ بيست و هشتم؟! عجب... واقعاً اين همه تجديد چاپ شده است؟ و جواب مثبت بود. كتاب دوجلدي نشان از بي نشان ها كه شرح حال شيخ نخودكي اصفهاني است.
متصدي غرفه از كتاب صلح امام حسن ع و تجديد چاپ هاي فراوان آن گفت كه آقا به مزاح گفتند: مجوز انتشار اين كتاب را از كي گرفتين؟!(صلح امام حسن ?ع تاليف شيخ راضي آل ياسين‎/ مترجم: سيدعلي خامنه اي)]]>
</TEXT>
</DOC>
<DOC>
<DOCID>HAM2-860216-065</DOCID>
<DOCNO>HAM2-860216-065</DOCNO>
<ORIGINALFILE>/1386/860216/news/_siasi.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[بارزاني خواستار ازسرگيري فعاليت كنسولگري ايران در اربيل شد
ابهام در چگونگي ديدار ديپلمات هاي ربوده شده با خانواده هايشان]]>
</TITLE>
<TEXT>
<![CDATA[گروه سياسي- روز گذشته نيچروان بارزاني، نخست وزير منطقه خودمختار كردستان عراق پس از سفر به تهران در حالي در ديدار با منوچهر متكي، خواستار از سرگيري فعاليت كنسولگري ايران در اربيل و گسترش همكاريهاي تجاري و اقتصادي ميان دو طرف شد كه سخنگوي سفارت ايران در عراق با اشاره به ديدار قريب الوقوع خانواده هاي 5 ديپلمات ربوده شده  ايراني با آنها اعلام كرد: باوجود اعلام آمادگي ارتش  آمريكا مبني بر ديدار ديپلمات ها با خانواده هايشان كه با هماهنگي صليب سرخ صورت مي گيرد، هنوز زمان و مكان اين ديدار اعلام نشده است.
سيد خليل ساداتي در گفت وگو با ايسنا درباره جزئيات اين ديدار گفت: هنوز هيچ اشاره دقيقي به زمان و مكان اين ديدار نشده و تنها ارتش آمريكا با همكاري صليب سرخ درباره تحقق اين ديدار اعلام آمادگي كرده است. وي افزود: در مورد دسترسي كنسولي به اين ديپلمات ها و ديدار سفير كشورمان با آنها نيز هنوز خبري به ما اعلام نشده است.
ساداتي در ادامه با اشاره به نتايج سفر دبير شوراي عالي امنيت ملي به عراق خاطرنشان كرد: ديدار لاريجاني از عراق دربرگيرنده نتايج خوبي بود، چرا كه در جريان ديدارهاي انجام شده، مطالب مهمي رد و بدل شد كه مي تواند در بهبود روابط دو كشور مؤثر باشد.
ضربه به حيثيت عراق
اما ديروز منوچهرمتكي، در جريان ديدار با نيچروان بارزاني، نخست وزير اقليم كردستان عراق، گفت: حمله آمريكايي ها به كنسولگري ايران در اربيل، اقدامي زشت و ضربه اي به حيثيت دولت عراق بود.
متكي دايره ايجاد ناامني توسط گروههاي تروريستي و همچنين طولاني شدن زمان اشغال را مشكل عمده عراق خواند و گفت: عراق در شرايط فعلي، حساس ترين برهه تاريخ خود را پشت سر مي گذارد.
دراين ملاقات كه وزراي كشور و بازرگاني اقليم كردستان عراق نيز حضور داشتند، وزير خارجه كشورمان گفت: به رغم فائق آمدن بر ديكتاتوري در عراق، همچنان هجمه ها و توطئه هايي منافع ملي عراق را هدف قرار داده و اين كشور را تهديد مي كند و تدبير حكم مي كند همه طوايف و اقوام عراقي دست در دست هم،مشكلات پس از پيروزي را حل كنند.
نيچروان بارزاني نيز با تشكر از همراهي هاي ايران با مردم عراق گفت: در هيچ شرايطي اجازه نخواهيم داد از خاك كردستان عليه منافع ملي ايران اقدام شود.]]>
</TEXT>
</DOC>
<DOC>
<DOCID>HAM2-860216-066</DOCID>
<DOCNO>HAM2-860216-066</DOCNO>
<ORIGINALFILE>/1386/860216/news/_siasi.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[آمريكا: خواست هايمان را بر اسرائيل تحميل نمي كنيم]]>
</TITLE>
<TEXT>
<![CDATA[گروه بين الملل- دولت آمريكا اعلام كرد به دنبال اجبار رژيم صهيونيستي به انجام خواسته هاي خود در برابر فلسطين نيست.
به گزارش روزنامه صهيونيستي هاآرتص روز گذشته تام كيسي،  سخنگوي وزارت امورخارجه آمريكا اعلام كرد واشنگتن به دنبال اجراي اجباري درخواست هاي خود كه در فهرستي به اسرائيل و تشكيلات خودگردان ارائه كرده است، نيست.
به گفته وي هيچ ضرب الاجلي براي اقدام درباره اين پيشنهادات مشخص نشده است.كيسي گفت: اين پيشنهادات و ايده هايي كه ما منتشر كرده ايم نه توافقنامه رسمي است و نه چيزي است كه توسط فردي بصورت اجباري انجام شود. وي افزود: هيچ تلاشي انجام نخواهد شد كه بگوييم مثلا هفته آينده شما بايد اين كار يا كار ديگري را انجام داده باشيد. تنها مسئله اين است كه كارها تقريباً سريع انجام شود.]]>
</TEXT>
</DOC>
<DOC>
<DOCID>HAM2-860216-067</DOCID>
<DOCNO>HAM2-860216-067</DOCNO>
<ORIGINALFILE>/1386/860216/news/_siasi.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[استعفاي دومين مقام شوراي امنيت ملي آمريكا]]>
</TITLE>
<TEXT>
<![CDATA[گروه بين الملل- جي دي كروچ، معاون مشاور امنيت ملي آمريكا كه نقش مهمي در بازنگري سياست اخير كشورش كه نتيجه آن اعزام نظاميان بيشتر آمريكايي به عراق بود، ايفا كرده اوايل ماه آينده ميلادي استعفا خواهد كرد.
به گزارش روزنامه واشنگتن پست، كروچ اين سمت را ترك مي كند تا پس از شش سال حضور خود در دولت آمريكا، زمان بيشتري را به خانواده خود اختصاص دهد. استعفاي كروچ تازه ترين مورد از استعفاي مشاوران مهم و كليدي دركاخ سفيد در اين زمان مهم به شمار مي رود.
اين در حالي است كه قرار است مگان اوسوليوان، معاون مشاور امنيت ملي در امور عراق و افغانستان نيز به زودي استعفا دهد.]]>
</TEXT>
</DOC>
<DOC>
<DOCID>HAM2-860216-068</DOCID>
<DOCNO>HAM2-860216-068</DOCNO>
<ORIGINALFILE>/1386/860216/news/_siasi.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[در نشست بازنگري در ان پي تي ارائه شد
طرح آفريقاي جنوبي براي جلب نظر ايران]]>
</TITLE>
<TEXT>
<![CDATA[گروه سياسي- پس از آنكه ايران در كنفرانس مقدماتي بازنگري ان پي تي اعلام كرد با دستور كار اين نشست مبني بر پايبندي كامل به معاهده منع گسترش سلاح هاي هسته اي به علت اختلاف برانگيز بودن آن و همچنين فراهم كردن شرايط براي اعمال فشار بيش ازحد بر برخي كشورها، مخالف است، روز گذشته هيئت هاي شركت كننده در نشست بازبيني ان پي تي در وين توافق كردند تا پذيرش متني را مورد بررسي قرار دهند كه به نگراني هاي ايران درباره تبعيت كامل از اين معاهده پاسخ گويد.
به گزارش خبرگزاري مهر، آفريقاي جنوبي پذيرش يك متن توضيحي را پيشنهاد داد كه نگرانيهاي ايران را كاهش مي دهد و مي گويد كه مسئله خلع سلاح و همچنين تبعيت كامل از اصول ان پي تي عليه انحراف از استفاده صلح آميز هسته اي به اهداف نظامي، مورد بحث و تبادل نظر قرار خواهد گرفت.
قرار است اين پيشنهاد در نشستي كه فردا از سرگرفته مي شود، مورد بررسي قرار گيرد و به گفته صاحبنظران با اين پيشنهاد، خطر ايجاد وقفه در اين نشست از بين رفته است.
علي اصغر سلطانيه، نماينده ايران درآژانس بين المللي انرژي اتمي در اين خصوص گفت: اين پيشنهاد را به تهران منعكس مي كنيم و سپس موضع خود را روز دوشنبه اعلام خواهيم كرد.
ايسنا نيز به نقل از خبرگزاري رويترز گزارش داد: اين حقيقت كه آفريقاي جنوبي يكي از ستون هاي جنبش عدم تعهد و كشورهاي درحال توسعه كه ايران نيز جزو آن است، چنين پيشنهادي داده به آن صلاحيت بيشتري بخشيده و موجب افزايش فشار بر ايران براي سازش خواهد شد تا با دستور كار نشست موافقت كند.
يوكيا آمانو، رئيس ژاپني اين نشست هم گفته است كه پيش نويس دستور كار اين نشست را تغيير نخواهد داد؛ اين دستور كار بايد براي آغاز بهبود ان پي تي مورد پذيرش قرار گيرد و همچنين بار ديگر بر لزوم تبعيت كامل از اين معاهده تاييد كند.
تاريخ ادامه مذاكرات مشخص نيست
درهمين حال، خاوير سولانا، مسؤول سياست خارجي اتحاديه اروپا و طرف مذاكره علي لاريجاني، مسؤول مذاكرات هسته اي ايران در حاشيه كنفرانس بين المللي عراق در مصر گفت: هنوز تاريخي براي ديدار بعدي وي با لاريجاني تعيين نشده است.]]>
</TEXT>
</DOC>
<DOC>
<DOCID>HAM2-860216-069</DOCID>
<DOCNO>HAM2-860216-069</DOCNO>
<ORIGINALFILE>/1386/860216/news/_siasi.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[تغييرات احتمالي در روابط ايران وآمريكا
نوري مالكي: در شرم الشيخ، توافقي انجام شدتا نشست هايي در سطح وزيران خارجهميان آمريكا و ايران برگزار شودچلبي: تغييراتي رخ مي دهد]]>
</TITLE>
<TEXT>
<IMAGE>/1386/860216/news/000063.jpg</IMAGE>
<![CDATA[
 احمد چلبي، معاون نخست وزير و وزير نفت عراق در دولت موقت اين كشور پس از حمله آمريكا در گفت وگويي با همشهري تصريح كرد: پس از اجلاس شرم الشيخ تغييراتي در روابط ايران وآمريكا ايجاد خواهد شد. متن كامل اين گفت وگو در روزهاي آتي منتشر خواهد شد.
گروه سياسي- پس از پايان اجلاس شرم الشيخ و در شرايطي كه همچنان اظهار نظرها درباره نتايج اين نشست ادامه دارد، روز گذشته خبرگزاري ژاپني كيودو به نقل از نوري مالكي، نخست وزير عراق مدعي شد كه در نتيجه  مشورت هاي انجام شده در سطح سفيران آمريكا و ايران در شرم الشيخ، توافقي انجام شده است تا نشست هايي در سطح وزيران خارجه ميان آمريكا و ايران برگزار شود.
اين خبرگزاري كه مصاحبه اي اختصاصي را با مالكي انجام داده و ايسنا خبر آن را منتشر كرده، مي افزايد: مشخص نيست كه آيا توافقي رسمي  ميان ايران و آمريكا در اين خصوص حاصل شده است يا خير، زيرا ايران و آمريكا، هيچ كدام آن را تاييد نكرده اند.
نخست وزير عراق در اين گفت وگو به زمان خاصي براي گفت وگو ها و يا اينكه چه چيزي ممكن است مورد بحث قرار گيرد اشاره اي نكرد.
مالكي همچنين روزجمعه در گفت وگوي جداگانه اي با برخي خبرنگاران گفته بود كه ظرف چند هفته  آينده نشستي جدا از گفت وگوها در سطح سفيران ميان آمريكا و ايران، برگزارخواهد شد. وي از نشان دادن آمادگي آمريكا براي گفت وگو با ايران و سوريه استقبال كرد.
استقبال از مذاكره
سخنگوي كاخ سفيد هم پس از پايان نشست شرم الشيخ اذعان كرد: چنانچه فرصت مذاكره با ايراني ها فراهم مي شد رايس از اين موضوع احساس خرسندي مي كرد.
دانا پرينو تأكيد كرد: چنانچه فرصت ديدار بين كاندوليزا رايس و منوچهر متكي فراهم مي شد وي از اين ديدار استقبال مي كرد.
پرينو با اشاره به ديدار رايان كروكر، سفير آمريكا در بغداد با همتاي ايراني اش درحاشيه  نشست شرم الشيخ به جزئيات اين ديدار هيچ اشاره اي نكرد.
وي همچنين عنوان داشت كه بعد از درخواست دولت عراق مبني بر انجام ديدار بين مقامات آمريكا با سوريه و ايران، رايس در تماس تلفني با جورج بوش، رئيس جمهور آمريكا اين موضوع را به وي ابلاغ كرده و افزود: چنانچه فرصت اين امر فراهم شود، آن را انجام خواهد داد. اما خبرگزاري رويترز گزارش داد: در حاشيه نشست شرم الشيخ هيأت كارشناسي ايران و آمريكا ديدار كردند.
براساس اين گزارش رايان كروكر، سفير آمريكا در عراق گفت كه فقط 3 دقيقه با عباس عراقچي، معاون وزير خارجه  ايران درباره  عراق مذاكره كرده است.
همچنين رايس كه كشورش روابط ديپلماتيك با ايران را از سال 1980 و پس از گروگان گيري اعضاي سفارت سابق آمريكا در ايران قطع كرده است، گفت كه اگر فرصتي داشت با منوچهر متكي، وزير خارجه  ايران ديدار مي كرد. وي در كنفرانس خبري پايان نشست شرم الشيخ تصريح كرد: اين فرصت در رابطه با وزيرخارجه ايران و من پيش نيامد كه با هم ملاقات كنيم.]]>
</TEXT>
</DOC>
<DOC>
<DOCID>HAM2-860216-070</DOCID>
<DOCNO>HAM2-860216-070</DOCNO>
<ORIGINALFILE>/1386/860216/news/_siasi.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[خاتمي با نخست وزيرايتاليا ديدار كرد]]>
</TITLE>
<TEXT>
<![CDATA[مهر: رئيس جمهوري سابق كشورمان در ديدار با نخست وزير ايتاليا شكل گيري صلحي پايدار و فراگير در منطقه را به حل موضوع فلسطين و پايان سياست هاي توسعه طلبانه و سركوب گرانه رژيم اشغالگر قدس با حمايت آمريكا منوط دانست.
رئيس مؤسسه بين المللي گفت وگوي فرهنگ ها و تمدن ها در اين ديدار گفت: تازماني كه مشكل فلسطين در منطقه خاورميانه حل نشود، سياست هاي توسعه طلبانه و سركوب گرانه رژيم اشغالگر قدس با حمايت آمريكا ادامه يابد و مردم فلسطين همچنان از ابتدايي ترين حقوق خود محروم شوند، به دشواري مي توان به صلحي پايدار و فراگير در منطقه انديشيد.
رومانو پرودي، نخست وزير ايتاليا نيز در اين ديدار با انتقاد از عملكرد آمريكا در خاورميانه ابراز داشت كه اين كشور با اجراي سياست هاي غيرمنطقي، منطقه را به چالش و بحران كشيده است.
رومانو پرودي يكي از اشتباهات بزرگ آمريكا را اشغال عراق دانست و در ادامه گفت: متأسفانه با اينكه تنش و بحران در خاورميانه هر روز ابعاد گسترده تري مي يابد، آمريكايي ها قادر به حل بحران هايي كه خود به وجود آورنده آن بوده اند، نيستند. وي همچنين با ابراز اميدواري در حل هرچه سريع تر برنامه صلح آميز هسته اي ايران، گفت: هم اكنون فناوري هسته اي ايران مورد اتفاق نظر اكثر كشورهاي جهان است.]]>
</TEXT>
</DOC>
<DOC>
<DOCID>HAM2-860216-071</DOCID>
<DOCNO>HAM2-860216-071</DOCNO>
<ORIGINALFILE>/1386/860216/news/_siasi.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دادستان تهران خبر داد
پرونده موسويان، در دست وزارت اطلاعات]]>
</TITLE>
<TEXT>
<![CDATA[گروه سياسي - روزهاي گذشته اخبار مختلفي از بازداشت حسين موسويان ديپلمات ارشد سابق منتشر مي شد تا اينكه ديروز دادستان عمومي و انقلاب تهران ضمن تاييد بازداشت وي تاكيد كرد كه وزارت اطلاعات مسئول رسيدگي به اتهامات موسويان است.
سعيد مرتضوي در گفت و گو با خبرنگاران،همچنين گفت: وي هم اكنون در زندان نگهداري مي شود.
دادستان عمومي و انقلاب تهران سپس به ماده???قانون اشاره كرد كه طبق آن، نوع اتهامات و مطالبي كه  موجب بازداشت موسويان شده است، تا انجام تحقيقات نهايي بيان نمي شود. وي اظهارنظر درباره اتهامات معاون مركز تحقيقات استراتژيك مجمع تشخيص مصلحت را موكول به انجام تحقيقات نهايي و صدور راي قطعي دانست.
حسين موسويان از اعضاي پيشين گروه مذاكره كننده هسته اي ايران بود؛ وي مدتي نيز به عنوان سفير ايران در آلمان مشغول به كار بوده است.
خبرگزاري فارس هم در خبري محل نگهداري عضو سابق تيم مذاكره كننده هسته اي ايران را در بند مربوط به وزارت اطلاعات زندان اوين اعلام و گزارش كرد كه تحقيقات و بازجويي در مورد وي ادامه دارد. اين خبرگزاري اتهام وي را جاسوسي در مورد مسائل هسته اي خواند كه به همين دليل پرونده وي در دادسراي انقلاب زير نظر مستقيم معاون امنيت دادستان تهران مفتوح است.]]>
</TEXT>
</DOC>
<DOC>
<DOCID>HAM2-860216-072</DOCID>
<DOCNO>HAM2-860216-072</DOCNO>
<ORIGINALFILE>/1386/860216/news/_siasi.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[جامعه مدرسين خواستار شد
برخورد قاطع با فتنه توهين به مقدسات]]>
</TITLE>
<TEXT>
<![CDATA[گروه سياسي - جامعه مدرسين حوزه علميه قم در بيانيه اي توهين به مقدسات اسلامي در برخي نشريات منسوب به دانشجويان را محكوم كرد.
در اطلاعيه جامعه مدرسين حوزه علميه قم چنين آمده است: آنچه در چند نشريه  منتسب به دانشجويان منتشر شده است متضمن انكار عصمت نبي  مكرم اسلام ص و اميرالمومنين ع، توهين و زيرسؤال بردن احكام مسلم اسلامي و ناديده گرفتن مقدسات و ارزش هاي اسلامي و انقلاب اسلامي، جرايم مشهود و قابل تعقيبي است كه با هيچ عنوان قابل تحمل و اغماض نيست.
در بخش ديگري از اين بيانيه آمده است:دشمنان اسلام و انقلاب با توطئه هاي گوناگون مترصد تفرقه  افكني و ايجاد اغتشاش و نا امني اجتماعي سياسي به انواع مختلف هستند كه هوشياري در مقابل اين توطئه ها و حفظ وحدت و يكپارچگي بهترين راه مقابله با اين اقدامات است.
در پايان جامعه مدرسين حوزه علميه قم ضمن محكوم  كردن اين توطئه تصريح مي كند: از دستگاه هاي امنيتي و قضايي موكداً درخواست مي كند با شناسايي بانيان و مسببان اين فتنه با آن برخورد قاطع كنند كه برخورد با اين فتنه و عوامل آن موجب ياس و نا اميدي فتنه افكنان و پاك  شدن ساحت دانشگاه و دانشجو از اين اقدام ننگين و شرم  آور است.]]>
</TEXT>
</DOC>
<DOC>
<DOCID>HAM2-860216-073</DOCID>
<DOCNO>HAM2-860216-073</DOCNO>
<ORIGINALFILE>/1386/860216/news/_siasi.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[سياست هاي كلي نظامدر بخش مديريت، تصويب شد]]>
</TITLE>
<TEXT>
<![CDATA[گروه سياسي - سياست هاي كلي در بخش مديريت نظام اداري كشور در قالب شش محور كلي و??بند به تصويب مجمع تشخيص مصلحت نظام رسيد.
به گزارش روابط عمومي مجمع تشخيص مصلحت نظام، دراين جلسه كه علاوه بر اكثريت اعضاي كارشناسان مربوطه از دولت و كميسيونهاي ذيربط از مجلس شوراي اسلامي نيز حضور داشتند، پس از بحث و بررسي هاي مبسوط، با تصويب سه بند باقيمانده، بررسي سياستهاي مديريت نظام اداري به پايان رسيد.]]>
</TEXT>
</DOC>
<DOC>
<DOCID>HAM2-860216-074</DOCID>
<DOCNO>HAM2-860216-074</DOCNO>
<ORIGINALFILE>/1386/860216/news/_siasi.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشت]]>
</TITLE>
<TEXT>
<![CDATA[علي اصغر محمدي
حاشيه اي بر اجلاس شرم الشيخ
در بررسي اجلاس شرم الشيخ نكاتي حائز اهميت است:
1. برخي از كشورها كه نقش حاشيه اي در عراق دارند درصدد بودند تا با گسترده كردن دامنه اجلاس همسايگان زمينه اي فراهم سازند تا موقعيت آنان در مسأله عراق ارتقاء يابد. اما آنچه در اين ميان مهم به نظر مي رسيد تلاش براي تقويت موقعيت و نقش دولت عراق در فرايند حل مشكلات اين كشور بود. مي توان گفت قطعنامه اي كه در پايان اين نشست صادر شد اين گاه را تقويت مي كند. موجوديت نهاد اجلاس همسايگان مورد تأكيد قرار گرفت و هيچ اقدامي نظير تشكيل كميته پيگيري صورت نگرفت كه مي توانست نقش دولت عراق را تضعيف كرده و روزنه اي براي مداخله ديگران در امور داخلي اين كشور فراهم آورد.
2. همانگونه كه پيش بيني مي شد اهميت حاشيه اجلاس به مراتب بيش از متن و دستور كار اصلي آن بود. همه خبرنگاران با حرص و ولع، تحركات منوچهر متكي و كاندوليزا رايس وزراي خارجه ايران و آمريكا را پيگيري مي كردند. خانم رايس و همچنين برخي از شركت كنندگان در اجلاس نيز با شدت هرچه تمام تر مي كوشيدند تا فرصت ملاقات فيمابين دو وزير خارجه فراهم آيد. اما طرف ايراني به اين باور بود كه پيش از هرگونه اقدام نمايشي بايد ايالات متحده آمريكا اقدامات اعتمادسازي را از خود به نمايش گذارد. همه مي دانستند كه خانم رايس درصدد ديدار است، اما منوچهر متكي از موضع بي نيازي برخورد مي كند. تلاش هاي مستمر نهايتا به رد و بدل شدن چند جمله فيمابين يكي از اعضاي هيأت ايراني با يكي از اعضاي هيأت آمريكايي انجاميد. گفته مي شود سخن طرف ايراني آن بود كه اگر راست مي گوييد و واقعا درصدد حل مشكلات در عراق هستيد بايد رفتار شما گواه اين مدعا باشد و فقط به تقويت دولت منتخب مردم عراق بيانديشيد. طرف آمريكايي نيز برخلاف ديدار خانم رايس با وزير خارجه سوريه كه در آن وظايف سوريه به ايشان گوشزد شده بود با لحني كاملا محترمانه بر ضرورت ايجاد ارتباط و فراهم كردن بستر گفت وگو تأكيد كرد.
3. حقيقت اين است كه آمريكا به عنوان دشمن ما هنوز از موضع خود عدول نكرده است، گرچه خانم رايس توصيه هاي بوش را به اجرا درآورد و در سخنا ن خود در اجلاس و در مصاحبه مطبوعاتي با طرف ايراني كاملا محترمانه برخورد كرد اما به تكرار مواضع سنتي آمريكا پرداخت. در بررسي موضوع گفت وگو با آمريكا بايد توجه داشت كه اين كشور همچنان به عنوان دشمن عمل مي كند و حل مشكلات با دشمن يقينا با يك گفت وگوي نمايشي ميسر نخواهد بود. موضع ثابت كشور ما هيچگاه بر لجاجت مبتني نبوده است اما در عين حال بايد با كمال احتياط متوجه بود كه برخورد عجولانه و ساده انگارانه خود موجب افزايش مشكلات خواهد شد. لذا بايد با تكيه بر رفتارشناسي دقيق از دشمن به طراحي سياست ها پرداخت كه در برابر آن پيشه ساخت. باز هم بايد منتظر بود و ديد نياز آمريكا به ايران آيا مي تواند بر نگاه برتري طلبانه جرج بوش فائق آيد؟]]>
</TEXT>
</DOC>
<DOC>
<DOCID>HAM2-860216-075</DOCID>
<DOCNO>HAM2-860216-075</DOCNO>
<ORIGINALFILE>/1386/860216/news/_siasi.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزيده ها]]>
</TITLE>
<TEXT>
<![CDATA[شوراي شهر: نماينده مردم تهران در مجلس شوراي اسلامي تاكيد كرد: مجموعه اقدامات قاليباف در طول دوران تصدي شهرداري، به ميزان زيادي حاوي شاخص هاي مديريت استراتژيك بوده است، مديريتي كه تاكنون كمتر در تهران اعمال شده است. محمد خوش چهره در گفتگو با مهر با اشاره به آغاز به كار شوراي سوم شهر تهران و گمانه زني هاي مختلف در مورد انتخاب شهردار تهران گفت: بررسي عملكرد و قضاوت در مورد مديريت شهري تهران، مستلزم درك صحيح از شرايط و مقتضيات زمان و توجه به شاخصه هاي مديريت استراتژيك است.
سياست خارجي: رئيس  كميسيون  سياست  خارجي  مجلس  كويت  و رئيس  پارلمان  انتقالي  عرب  در صدر هيأتي  عصر امروز به  تهران  سفر مي كند .
شوراي شهر: دبيركل خدمت ژگذاران مستقل ايران اسلامي و عضو علي ژالبدل شوراي شهر تهران  ژاز تلاش حاميان دولت براي حذف قاليباف از عرصه مديريت شهري انتقاد كرد. به گزارش ايلنا اميرعلي اميري گفت: پس از انتخابات شوراها، خيال مردم شهر تهران از اينكه شهرداري دكتر قاليباف تداوم خواهد يافت، آسوده شد چرا كه فهرستي كه با نام فرعي حاميان قاليباف و با شعار تثبيت مديريت شهري وارد انتخابات شده بود، توانست بيشترين افراد را به شوراي شهر تهران روانه كند. وي افزود: تلاش براي حذف قاليباف با اين هراس كه او در انتخابات بعدي رياست ژجمهوري رقيب اصلي خواهد بود، انجام مي ژشود.
رياست جمهوري: رئيس جمهوري هفته آخر ارديبهشت ماه به كشورهاي امارات و عمان سفر مي كند. عبدالمجيد فكري سفير ايران در بلاروس نيز اعلام كرد: محمود احمدي نژاد اواخر بهار، به اين كشور سفر خواهد كرد.]]>
</TEXT>
</DOC>
<DOC>
<DOCID>HAM2-860216-076</DOCID>
<DOCNO>HAM2-860216-076</DOCNO>
<ORIGINALFILE>/1386/860216/news/_siasi.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[فعاليت نيروگاه هاي هسته اي در ايران
همه راكتورهاي ايران
مجيد مهرابي]]>
</TITLE>
<TEXT>
<IMAGE>/1386/860216/news/000054.jpg</IMAGE>
<![CDATA[
علي اصغر سلطانيه نماينده ايران در آژانس انرژي اتمي دوم ارديبهشت 85 از برنامه ايران براي ساخت 2 واحد نيروگاه هسته اي ديگر در استان بوشهر در مقياس بزرگ نسل سوم هزار تا 1600 مگاواتي خبر د اده بود
اگر چهار يا پنج سال پيش كسي از توان ايران براي ساخت نيروگاه هاي اتمي بومي سخن مي راند غيرقابل باور مي نمود كه ايران به چنين توانايي هايي دست يافته باشد.
زماني كه رئيس سازمان انرژي اتمي ايران اواسط اسفند ماه سال گذشته در تالار بزرگ كشور صحبت از مسير راه اندازي كارخانه ucf اصفهان مي كرد با استناد به اين جمله امام خميني كه اول بايد در خود اين باور را به وجود آوريم كه مي توانيم بحث را به سمت ساخت اولين نيروگاه اتمي بومي با ظرفيت 360 مگاوات كشاند و با لحني توامان با غرور خبر داد كه ايران از نظر فني به جايگاهي رسيده كه هيچ نيازي به كسي ندارد و اكنون طرح ريزي براي ساخت اين نيروگاه انجام مي شود. اما اين پايان كار نيست.
به گفته معاون سازمان انرژي اتمي، برنامه ايران در طول دوره اي 20 ساله افزايش توان ساخت داخلي در مورد نيروگاه هاي اتمي از 36 درصد به 88 درصد است.
طبق قول و قرارهاي پيشين، محل تاسيس اولين نيروگاه بومي ايران با ظرفيت 360 مگاوات تا چند روز ديگر اعلام مي شود.
**
اولين اقدام جدي در زمينه ساخت يك راكتور اتمي در ايران، در سال 1337 درست پنج سال از آنكه دووايت آيزنهاور، رئيس جمهوري وقت آمريكا طرح اتم براي صلح را پيشنهاد كرده بود در دستور كار هيأت دولت وقت ايران قرار گرفت و تصويب شد. در آن زمان آيزونهاور براي تبليغ طرح خود يك راكتور اتمي به ايران اهدا كرد.
اين راكتور پنج مگاواتي با سوخت غني شده 93 درصد كه از سوي آمريكا تامين مي شد كار مي كرد و اين در حالي است كه امروز به علت خودكفايي ايران در اين زمينه، آمريكا و رسانه هاي غربي توانايي ايران براي توليد سوخت هسته اي در داخل كشور را برنمي تابند. به هر حال در ادامه، فعاليت هاي هسته اي ديگري نيز صورت گرفت. ايجاد 23 نيروگاه اتمي با ظرفيت 23 هزار مگاوات در طي 15 سال كه رژيم شاه بر آن مصمم بود اگر چه در نگاه اول بلندپروازانه مي نمود اما با حمايت هاي همه جانبه دول غربي به ويژه آمريكا از يك سو و روزهاي خوش اقتصادي به بركت افزايش سرسام آور قيمت نفت از سوي ديگر، براي دولت وقت ايران زياد دور از دسترس به نظر نمي رسيد.
طبق يك آمار در اين دوره بيش از 200 ميليارد ريال در زمينه انتقال تكنولوژي هسته اي سرمايه گذاري شد. ايجاد نيروگاه هاي اتمي طي يك برنامه 15 ساله اصلي ترين و پرهزينه ترين هدف دولت قبل از انقلاب اسلامي بود. از سال 1353 تا 1357 حدود هشت نيروگاه اتمي برنامه ريزي شده و قرارداد ساخت يا توافقنامه آنها بين سازمان انرژي اتمي و پيمانكاران خارجي به امضا رسيده بود كه اولين آنها نيروگاه بوشهر بود كه قرارداد ساخت دو واحد آن با قدرت حدود 1290 مگاوات در آبان ماه 1353 ابتدا با يك شركت آلماني منعقد گرديد. قرارداد ساخت نيروگاه اتمي كارون با قدرت حدود 950 مگاوات با يك شركت فرانسوي منعقد گرديد كه تا قبل از انقلاب اسلامي و شروع جنگ تحميلي مراحل آماده سازي محل استقرار راكتورهاي فرانسوي در حال انجام بود. قرارداد نيروگاه هاي اتمي اصفهان و ساوه نيز هر دو با قدرت 1290 مگاوات با شركت آلماني kwu امضا شوده بود.
پايان عمر مفيد اولين راكتور ايران
اولين راكتور تحقيقاتي هسته اي كه در ايران مورد بهره برداري قرار گرفت، راكتوري از نوع آب سبك استخري با قدرت حرارتي پنج مگاوات بود كه ساخت و بهره برداري آن تحت مديريت دانشگاه تهران صورت پذيرفته است. اين راكتور در سال 1346 عملا به بهره برداري رسيد و با 40 سال عمر همچنان نياز بيش از يكصد بيمارستان در كشور به راديو داروها را تامين مي كند.
چندي پيش علي اصغر سلطانيه، نماينده ايران در آژانس بين المللي انرژي اتمي با اشاره به اينكه عمر مفيد راكتور تهران به پايان رسيده است صحبت از نياز ايران براي جايگزيني هر چه زودتر يك راكتور جديد كرده بود كه احتياجات پزشكي ايران را رفع نمايد. اين راكتور جديد همان راكتور تحقيقاتي40 مگاواتي آب سنگين اراك بود كه بايد به زودي جايگزين راكتور تهران مي شد.
اراك، راكتور جايگزين
زماني كه محمود احمدي نژاد رئيس جمهوري ايران چهارم شهريور سال گذشته دست به افتتاح پروژه آب سنگين اراك زد عملا نام ايران را در ميان 9 كشور دارنده اين فناوري در سطح جهان به ثبت رساند.
نيازمندي هاي روزافزون كشور به راديو داروهاي مختلف جهت مصارف تشخيص و درمان پزشكي و راديو ايزوتوپ هاي گوناگون براي كاربرد صنعتي و تحقيقاتي و محدوديت هاي مختلفي كه در كشور حتي براي تهيه و تامين اين قبيل راديو ايزوتوپ ها از منابع خارجي وجود داشته است مسئولين كشور را مصمم به احداث يك راكتور تحقيقاتي جديد كرد. راكتور تحقيقاتي جديد از نوع آب سنگين و با قدرت 40 مگاوات بود كه طراحي پايه اين پروژه به سال 1377 برمي گردد. پروژه مجتمع توليد آب سنگين اراك به عنوان يكي از شاخصه هاي دانش هسته اي در مصارف پزشكي به خصوص كنترل سرطان و كنترل ايدز نقش تعيين داشته و به عنوان خنك كننده و كندكننده راكتورهاي آب سنگين هسته اي به شمار مي رود. كل پروژه آب سنگين اراك به دست كارشناسان ايران انجام شده و سالانه 16 تن آب سنگين در اين مجتمع توليد خواهد شد.
پنج عضو دائم شوراي امنيت براي ممانعت از فعاليت اين پروژه در بسته تشويقي خود به ايران پيشنهاد ساخت نيروگاه آب سبك را مطرح كردند.
بوشهر در انتظار بهره برداري
اما بزرگترين، پر سر و صداترين و در عين حال پرهزينه ترين پروژه ايران براي ساخت نيروگاه به احداث و تكميل نيروگاه بوشهر كه در زمان آغازش به عنوان بزرگترين پروژه هسته اي خاورميانه بود باز مي گردد فعاليت اين پروژه كه ساخت آن از قبل از انقلاب شروع شده بود، با پيروزي انقلاب و در گير و دار جنگ تحميلي عملا در كنار ديگر فعاليت هاي هسته اي ايران تا سال 1363 معلق ماند.
در سال 63 فعاليت در مجتمع راكتور بوشهر با استخدام متخصصين هسته اي بومي كه خارج از ايران بودند آغاز شد و اين در حالي بود كه پروژه هاي راكتور بوشهر در طول جنگ هفت بار بمباران شد.
با پايان جنگ تحميلي در سال 67 و خسارت هاي زيادي كه تأسيسات و فعاليت هاي هسته اي ايران در اين زمان مواجه شده بود، ايران فعاليت هاي هسته اي خود را از سر گرفت. در اين زمان ايران وارد مذاكرات با شركت هايي از كشورهاي آلمان، اسپانيا و آرژانتين شده بود. آنصراف آلمان و عدم قبول ساير دول غربي در همكاري با ايران باعث شد تا كشورمان در سال 68 به رايزني با روس ها بپردازد كه در نهايت در دي ماه 1373 اين مذاكرات منجر به انعقاد قرارداد 800 ميليون دلاري با روسيه شد. هر چند روسها به دليل فشارهاي آمريكا تا سال 1377 به طور جدي نتوانستند برنامه هاي خود را عملياتي كنند.
بر اساس منابع مطبوعاتي آرژانتين اين كشور نيز تحت فشارهاي آمريكا همكاري هسته اي خود را با ايران قطع كرد. شهريور 1370 طي ديدار هاشمي رفسنجاني از پكن، مذاكراتي براي خريد يك يا دو راكتور 300 تا 330 مگاواتي از چين انجام و موافقت نامه اوليه براي خريد راكتور اعلام شد. اما همكاري هسته اي بين چين و ايران موجب اعتراض فوري آمريكا شد، لذا اين كشور شرايط فروش راكتورش به ايران را تغيير داد و بعد از آن تمايلات چين براي فروش لوازم وتجهيزات هسته اي به ايران ضمن اثرپذيري از روابطش با آمريكا دچار نوسان شد. حتي چين به نتانياهو، نخست وزير وقت اسرائيل نيز اطمينان داد كه فناوري راكتور يا ديگر فناوري هايي كه مي توانند در برنامه سلاح هاي هسته اي مورد استفاده قرار گيرند در اختيار ايران قرار ندهد. ايران آبان  ماه 1372 اعلام كرد كه روسيه با معامله 780 ميليوندلاري براي تكميل راكتور بوشهر موافقت كرده است.
روسيه قرار بود دو راكتور را در بوشهر راه اندازي كند. راكتور روسي باراكتور 1300 مگاواتي زيمنس كه آلماني ها تعهد راه اندازي آن را قبل از انقلاب داشتند تفاوت داشت.
در ادامه روسها براي طراحي ساختمان هاي جديد به منظور استفاده از راكتور روسي هزار مگاواتي تصميم گرفتند و اين در حالي بود كه ايران اصرار داشت نيروگاه همان نيروگاه قبلي باشد با همان ظرفيت. ضمن اين كه آمريكا به طرق گوناگون در تلاش براي ممانعت از فعاليت هاي ايران بود. از آن جمله با تشويق اوكراين مانع از عرضه توربين هايي به نيروگاه بوشهر شد.
به هر صورت پس از اين همه افت و خيز در راه اندازي نيروگاه بوشهر امروز صحبت از بهره برداري از اين نيروگاه تا 14 يا 15 ماه آينده در حالي صورت مي گيرد كه دبه كردن ها و بدقولي هاي روس ها تمامي ندارد. به عنوان مثال شركت اتمز تروي الكپورت دم از اختلاف بر سر وجوه مالي مي زند. در هر حال به نظر مي رسد تأخير روس ها براي راه اندازي نيروگاه بوشهر همچون دفعات قبل نتيجه مذاكرات پشت پرده با غرب باشد.
برنامه ها، مصوبات و اقدامات
نيروگاه هاي برقي- آبي تنها يك درصد سهم توليد برق جهان را دارا هستند و پس از نيروگاه هاي فسيلي، مهم ترين چشمه توليد نيروي الكتريكي، نيروگاه هاي اتمي هستند. در اين ميان 70 درصد برق فرانسه و 30 درصد برق آلمان اتمي است. آمريكا داراي 100 و روسيه داراي 45 راكتور اتمي اند و در دنيا 400 راكتور در حال توليد انرژي هستند. برنامه ايران در يك چشم انداز بلند مدت 20 ساله طراحي و ساخت 20 نيروگاه هسته اي براي توليد 20 هزار مگاوات برق هسته اي است. با شروع مناقصه ساخت دو نيروگاه اتمي عملاً استارت برنامه 20 ساله ايران خورده است. و عليرغم فشارهاي بين المللي در ايران امروز صحبت از احداث اين دو نيروگاه اتمي بومي است.
بر اساس مصوبه شوراي عالي انرژي ما بايد 7 هزار مگاوات برق هسته اي تا سال 1400 توليد كنيم.
25 ارديبهشت 1384 دولت موظف شد نسبت به برخورداري از فناوري صلح آميز هسته اي جهت تأمين چرخه سوخت و مواردي از جمله برخورداري از 20 هزار مگاوات برق هسته اي اقدام كند. اعضاي كميسيون هاي انرژي، امنيت ملي، صنايع و برنامه و بودجه مجلس در دي ماه 1385 كميته ويژه اي جهت نظارت بر ساخت و ساز نيروگاه هسته اي تشكيل دادند تا پيشرفت فيزيكي مطالعات و مكان يابي احداث نيروگاه هاي هسته اي را بررسي كنند. هر چند تصويب بودجه و تأمين اعتبار آن را به لايحه بودجه سال 86 موكول كردند.
1200 ميليارد ريال اعتبار براي مطالعه و احداث نيروگاه هسته اي تصويب شد. در سال 85 به د ولت اجازه داده شد تا سقف معادل ارزي يك هزار و 940 ميليارد ريال از محل منابع حساب ذخيره ارزي بابت تسويه بدهي هاي طرح تكميل نيروگاه اتمي بوشهر به بانك مركزي پرداخت كند.
در اولين اقدامات علي اصغر سلطانيه، نماينده ايران در آژانس بين المللي انرژي اتمي دوم ارديبهشت 1385 از برنامه ايران براي ساخت 2 واحد از نيروگاه هسته اي ديگر در استان بوشهر در مقياس بزرگ نسل سوم هزار تا 1600 مگاواتي خبر داده بود.
چندي پيش هم ايران اولين گام را براي ساخت اين دو نيروگاه با اجراي آگهي مناقصه برداشت. اين مناقصه در حالي انجام مي شود كه احمد فياض بخش معاون سازمان انرژي اتمي در يك مصاحبه مطبوعاتي اعلام كرده بود كه حتي به شركت هاي آمريكايي هم اجازه شركت در مناقصه داده مي شود اما سم پاشي هاي آمريكا در واكنش به ساخت دو نيروگاه فراوان بود. در اولين عكس العمل ها شون مك كورمك، سخنگوي وزارت خارجه آمريكا گفته بود به نظر مي رسد ايران با طرح ساخت دو نيروگاه هسته اي قصد دارد در برابر جامعه بين المللي ايستادگي كند و شركت هاي بين المللي سازنده نيروگاههاي هسته اي بهتر است با ايران در اين زمينه همكاري نكنند.
اگرچه در همان كشور آكادمي ملي علوم آمريكا طي گزارشي اعلام كرد نياز ايران به نيروگاه هاي هسته اي واقعي بوده و با توجه به روند افزايش تقاضاي انرژي در اين كشور، تهران چاره اي به غير از رويكرد ساخت نيروگاه هسته اي ندارد.
حشمت الله فلاحت پيشه عضو كميسيون امنيت ملي با تشريح نحوه انجام اين مناقصه، فعاليت ايران براي ساخت دو نيروگاه هسته اي را آغازي خوش و گامي بلند براي شروع و تكميل برنامه  20 ساله مي داند. وي اين اقدام را نقطه آغازي بر پرواز ايران به سوي خودكفايي مي داند.]]>
</TEXT>
</DOC>
<DOC>
<DOCID>HAM2-860216-077</DOCID>
<DOCNO>HAM2-860216-077</DOCNO>
<ORIGINALFILE>/1386/860216/news/_siasi.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[سخنگوي شوراي نگهبان: درباره طرح تجميع انتخابات به جمع بندي نرسيده ايم]]>
</TITLE>
<TEXT>
<![CDATA[گروه سياسي- سخنگوي شوراي نگهبان تصريح كرد: در خصوص طرح تجميع انتخابات مجلس و رياست جمهوري هنوز شوراي نگهبان به جمع بندي نهايي نرسيده تا نظر رسمي خود را اعلام كند.
عباسعلي كدخدايي در نشست هفتگي خود با خبرنگاران ادامه داد: ما از مجلس 10 روز ديگر استمهال مي كنيم تا در جلسه  اين هفته شوراي نگهبان در اين زمينه به جمع بندي برسيم چرا كه نظرات مختلفي در شوراي نگهبان مطرح شد و ممكن است نظر شورا اين باشد كه هنوز مغايرت وجود دارد و ممكن است با اصلاحي كه مجلس انجام داد مغايرت برطرف شود.
وي همچنين با اشاره به نظر اين شورا پيرامون اختيارات شوراهاي شهر در مورد انتخاب شهرداران گفت: نظر شوراي نگهبان ربطي به وضع اخير شوراها ندارد.
كدخدايي در جلسه  اين هفته خود با خبرنگاران با استناد به اصل 100 قانون اساسي گفت: نظر شوراي نگهبان براين است كه شوراها نمي توانند در امور اجرايي و تقنيني دخالت داشته باشند و اين نظر كاملاً شفاف بوده و قبلاً هم رسماً اعلام شده است.
وي تصريح كرد: مطلبي كه بنده اعلام كردم نظر شوراي نگهبان در مورد دو مصوبه اصلاحيه مجلس ششم و هفتم در مورد قانون شوراهاست و بيش از اين تمايلي به ورود به اين بحث ندارم چرا كه باعث برخي موضع گيري ها خواهد شد.
ايراد طرح استاني شدن
قائم مقام شوراي نگهبان همچنين از بررسي ابتدايي طرح استاني شدن انتخابات مجلس در جلسات اين شورا خبر داد و گفت: برخي ايرادات در بررسي هاي ابتدايي به نظر مي رسد وجود داشته باشد ولي هنوز نتيجه نهايي در اين خصوص اتخاذ نشده است.
مصوبات شورا
وي همچنين از رد طرح اصلاح مواد 139 و 154 قانون برنامه چهارم توسعه اقتصادي، اجتماعي و فرهنگي كه براساس آن هرگونه ادغام و انحلال دستگاه هاي دولتي و بعضاً غيردولتي صرفاً با تصويب مجلس ممكن خواهد بود خبر داد و گفت: مصوبه اخير مجلس مغاير اصول 60 و 85 قانون اساسي شناخته شد كه البته اين ايرادات شكلي است.
كدخدايي همچنين از رد طرح رفع برخي از موانع توليد و سرمايه گذاري به دليل مغايرت اين طرح با اصل 75، 15، 57 و 60 قانون اساسي خبر داد و گفت: اين مصوبه براي دولت بار مالي دارد كه اين امر مغاير اصل 75 قانون اساسي است.
وي همچنين در پايان گفت: چند لايحه معاضدت قضايي بين ايران و آفريقاي جنوبي و تركمنستان و همچنين چند لايحه موافقتنامه بين ايران و ليتواني، قزاقستان و الجزاير به تأييد شوراي نگهبان رسيد.]]>
</TEXT>
</DOC>
<DOC>
<DOCID>HAM2-860216-078</DOCID>
<DOCNO>HAM2-860216-078</DOCNO>
<ORIGINALFILE>/1386/860216/news/_siasi.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزارش
رئيس جمهوري:براي ايران هسته اي بايد هزينه بپردازيم]]>
</TITLE>
<TEXT>
<IMAGE>/1386/860216/news/000051.jpg</IMAGE>
<![CDATA[
گروه سياسي- محمود احمدي نژاد روز گذشته در آخرين روز سفر به استان كرمان در جمع مردم شهرستان هاي بافت و بردسير حضور يافت و با منتخبين دانشجويان و دانشگاهيان اين استان نيز ديدار كرد.
احمدي نژاد در جمع منتخبين دانشجويان و دانشگاهيان استان كرمان طي سخناني با اشاره به برخي ديدگاه هاي چند سال قبل درباره توسعه، گفت: من ناراحت بودم كه در سال هاي قبل مي ديدم عده اي براي ساختن ايران الگوهاي خارجي ارائه مي دهند؛ در حالي كه مناسبات موجود در جهان ظرفيت اين حقايق را ندارد. بايد بر اساس حقيقت هاي خود و واقعيت هاي ايران خودمان الگوي توسعه داشته باشيم و اين شدني است؛ گرچه موانعي پيش روست.
دفاع ازكاهش نرخ سود بانكي
احمدي نژاد در ادامه ديدار با دانشگاهيان با تاكيد بر كاهش نرخ سود بانكي، گفت: يك اقتصاددان وجود ندارد كه بگويد بالا بودن نرخ بانكي در جهت رشد اقتصادي كارساز است؛ اما در عمل وقتي سود بانكي را پايين مي آوريم هزار توجيه و دليل و بهانه مي آورند كه اين كار درست نيست. يك روز شعار مي دادند كه كارها را بايد به بخش خصوصي بدهيم تا بازدهي كارها بالا برود و با اين شعار ادامه دادند كه بانك هاي خصوصي تاسيس شود. حال بگذريم كه اين بانك ها در اختيار گروه هاي خاصي قرار دارند. وقتي اينها تاسيس شدند با توجه به اينكه علي القاعده بازدهي هاي آنها بايد بالاتر بود انتظار مي رفت كه سود بيشتري نسبت به بانك هاي دولتي نگيرند، اما اين طور نشد و سودهاي بيشتري مي گيرند و توجيهشان هم اين است كه بگذاريد اين بانك ها پا بگيرند. افرادي هستند كه اگر از منابع بانكي دو هزار ميليارد تومان به آنها بدهيم مي گويند كار خوبي كرده ايد اما اگر دويست ميليارد تومان به جوانان اين كشور اختصاص دهيم آن را نادرست مي دانند.
احمدي نژاد با اشاره به روند مواجهه برخي كشورهاي قدرتمند با ايران در موضوع هسته اي گفت: حتي در مقطعي آنها از ما خواستند كه تنها دو روز در حركت مان وقفه بيندازيم و به التماس افتادند، چون مي خواستند وقتي ما اين وقفه را ايجاد كرديم با استفاده از شبكه هاي داخلي و خارجي خود موج راه بيندازند و اجازه ندهند ديگر فعاليت هاي خود را شروع كنيم. وي گفت: ما بايد بتوانيم از اين گردنه عبور كنيم. آنها براي جلوگيري از اين كار پي در پي مي خواهند قطعنامه صادر كنند. من به آنها مي گويم اين قدر قطعنامه صادر كنيد تا خسته شويد. آنها اين كار را براي حفظ ابرقدرتي خود انجام مي دهند. آنها در داخل نيز كساني را دارند كه درصدد هستند حرف هاي ما را سست كنند و با پول هايشان بازار را به هم مي زنند تا بگويند اين قطعنامه ها تاثيرات منفي گذاشته است، در حالي كه چنين نيست يا پول هايشان را به بازار مسكن مي برند تا بگويند قطعنامه ها در بازار مسكن تاثير داشته است در حالي كه اين دروغ است. بازار مسكن ارتباطي به موضوع تحريم ها ندارد. از آن زمان كه مسائل شروع شده، تقاضاها براي سرمايه گذاري در كشور ما بيشتر شده است.
همه پايشان روي آب است
رئيس جمهور گفت: امروز مستقرترين نظام سياسي در جهان، نظام جمهوري اسلامي است در حالي كه همه پايشان روي آب است، اما به فضل خدا حضور قاطع ملت صداهاي مخالف را محو كرده است. اگر ايران هسته اي مي خواهيم بايد هزينه هاي آن را بپردازيم. احمدي نژاد در ادامه درباره مذاكره نيز گفت: ما با همه غير از رژيم اشغالگر مذاكره مي كنيم. اخيرا گفتند بياييد درباره مسائل عراق مذاكره كنيم، ما هم قبول كرديم چون ايران امروز ديگر در موضع ضعف نيست و ظاهرا آنها فهميده اند كه با ملت ايران نمي توان از موضع قدرت حرف زد؛ چرا كه اينجا ايران است. سياست ما در عراق وحدت ملي و حفظ تماميت ارضي اين كشور و استحكام دولت برآمده از راي مردم در عراق است.
تا فتح قله فناوري هسته اي از پاي نمي نشينيم
محمود احمدي نژاد در جمع مردم بردسير با اشاره به عزم مردم ايران براي پيشرفت، خاطرنشان كرد: مردم ايران متحد و همدل در صحنه ايستاده اند و تا فتح قله بهره وري كامل از تمام ظرفيت هاي فن آوري هسته اي از پاي نخواهند نشست.
رئيس جمهور با حضور در جمع مردم بافت نيز، مشكل امروز جهان را فاصله گرفتن عده اي از راه پيامبران عنوان كرد و گفت: آنها تصور مي كنند كه خدا آنها را رها كرده است. به همين دليل سراسر زندگي شان پر از كينه ورزي، خودخواهي، دروغگويي، چپاول و تجاوز و اشغال سرزمين هاي ديگران است. احمدي نژاد در پايان بيست و هشتمين سفر استاني خود در فرودگاه شهر كرمان و در جمع خبرنگاران، به تشريح مصوبات و برنامه هاي هيأت دولت براي پيشرفت و توسعه استان كرمان پرداخت.]]>
</TEXT>
</DOC>
<DOC>
<DOCID>HAM2-860216-079</DOCID>
<DOCNO>HAM2-860216-079</DOCNO>
<ORIGINALFILE>/1386/860216/news/_siasi.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[سومالي؛ سقوط دوباره]]>
</TITLE>
<TEXT>
<IMAGE>/1386/860216/news/000015.jpg</IMAGE>
<![CDATA[
محروميت دولت انتقالي از قدرت نظامي قابل توجه و مشروعيت سياسي لازم، فرصت دامن زدن به ناآرامي ها و تحريك منازعات مسلحانه جديد را به گروه هاي رقيب داده است
مشاركت مستقيم نيروهاي اتيوپي در اخراج واحدهاي شوراي دادگاه هاي اسلامي هرچند از حمايت غرب برخوردار شد اما دولت انتقالي ضعيف سومالي را به قدرت رساند كه قادر به برقراري امنيت و ثبات دائم در اين كشور نيست
طي دو هفته آخر ماه آوريل مناقشه مسلحانه در سومالي با ورود نظاميان اتيوپي به اين كشور و عمليات نظامي مشترك آن ها با نيروهاي دولت انتقالي سومالي عليه شورش هاي روبه تزايد از سوي اسلامگراها، ملي گرايان و شبه نظاميان وابسته به خاندان  هاوير در موگاديشو، پايتخت رسمي كشور تشديد شد.
دولت انتقالي كه اعمال حاكميت خود بر موگاديشو را به مثابه آزموني براي قدرت خود تلقي مي كرد از سوي دولت هاي غربي اعطا كننده كمك هاي بلاعوض اقتصادي به سومالي براي پيگيري پروژه هاي نوسازي زيرساخت ها و تأمين امنيت شهر قبل از برگزاري كنفرانس آشتي  ملي كه هدف از آن يافتن راهكارهاي سياسي براي خروج از بن بست سياسي در اين كشور بود تحت فشار قرار داشت.
ارتش اتيوپي كه از دسامبر سال 2006 ميلادي پس از انجام عملياتي گسترده براي سركوب نيروهاي شوراي دادگاه هاي اسلامي و راندن آنها از اكثر مناطق جنوبي و به ويژه ايالت جدايي طلب پوتلند عملاً سومالي را تحت  اشغال خود درآورده بود براي خارج كردن نيروهاي خود از سومالي تحت فشارهاي داخلي و بين المللي قرار داشت اما امكان فراخوان نيروهاي اتيوپي از پايتخت و ساير شهرها در غياب به ثبات رسيدن اين شهر با استقرار نيروهاي اتحاديه آفريقا وجود نداشت.
عمليات سركوب شورشي ها كه از روز هجدهم آوريل شروع شد و روز 26 آوريل به پايان رسيد به ظاهر لااقل به طور موقت با موفقيت همراه بود و به توقف مقطعي خشونت ها و استقرار واحدهاي ارتش وفادار به دولت اشغالي در خيابان ها منجر شد. روز دوم ماه مي بود كه نيروهاي حافظ صلح اتحاديه آفريقا(amisoh)براي اولين بار پس از ورود خود به پايتخت سومالي پاسداري از خيابان ها را بر عهده گرفته بودند.
اين در حالي بود كه شورشي ها به طور كامل تسليم نشده بودند بلكه با عقب نشيني به مناطق دورتر از موگاديشو در حال تقويت توان نظامي خود، فراهم آوردن زمينه براي انجام حملات انتحاري، بمب گذاري هاي هدفمند و تهاجم به مواضع نيروهاي دولتي انتقالي بودند.
براساس تخمين هاي سازمان ملل متحد و گروه هاي امدادرسان اين حملات تاكنون مرگ هزار تن را رقم زده و به تبع آن تعداد آوارگان داخلي در سومالي به 400 هزار تن افزايش يافته است. درست در حالي كه ارتش اتيوپي و نظاميان وفادار به دولت انتقالي ادعا داشتند موفق به درهم شكستن گروه هاي شورشي شده اند و  توان خود را روي اعاده ثبات به پايتخت متمركز كرده بودند ناآرامي ها در ساير نقاط كشور سربرآورد.
نيروهاي نظامي وفادار به دولت كنترل شهر بندري كيزمائو در جنوب سومالي را در ضمن درگيري هاي دو جناح از قبيله داروا از دست دادند و در ادامه مناقشه نظامي فراگيري بين نيروهاي دولتي و نظاميان ايالت پوتلند در گرفت. نرخ جنايت در مناطق دستخوش ناآرامي بالا گرفت و در بايدوآ، پايتخت دولت انتقالي بي ثباتي و هرج ومرج به نقطه اوج خود رسيد.
24 آوريل بود كه دامنه مناقشه وقتي جبهه آزاديبخش اوگادن، از گروه هاي شورشي سومالي به يك پايگاه اكتشافي نفت متعلق به چيني ها در مناطق مرزي اتيوپي با سومالي حمله كرد به داخل مرزهاي اتيوپي كشيده شد. در اين حمله 9 چيني و 65 اتيوپيايي كشته شدند.
اگرچه دولت اشغالي سومالي و اتيوپيايي ها ابراز اطمينان كرده اند كه توانسته   اند توان نظامي شورشي ها را نابود كنند و اين كه سومالي اكنون در مسير ثبات قرار گرفته اما تحولات جاري تصويري را ترسيم مي كند كه خيلي هم اميد بخش نيست.
روزهاي بحراني
مشاركت مستقيم نيروهاي اتيوپي در اخراج واحدهاي شوراي دادگاه هاي اسلامي هرچند از حمايت غرب برخوردار شد اما در ادامه دولت انتقالي ضعيف سومالي را به قدرت رساند كه قادر به برقراري امنيت و ثبات دايم در اين كشور نيست. ضعف دولت انتقالي ريشه اصلي وضعيت متلاطم و نامشخص سومالي است.
عبدالله يوسف احمد، رئيس جمهور و علي محمد جدي، نخست وزير رغبتي به آغاز مذاكرات مستقيم با رقباي سياسي خود از جمله رهبران شوراي دادگاه هاي اسلامي كه اكنون رويكردي آشتي جويانه تر دارند و رهبران قبايل مسلح ندارند.
محروميت دولت انتقالي از قدرت نظامي قابل توجه و مشروعيت سياسي لازم فرصت دامن زدن به ناآرامي ها و تحريك منازعات مسلحانه جديد را به گروه هاي رقيب داده است. اين در حالي است كه منازعات مسلحانه دليل اصلي مرگ ومير غيرنظاميان، اشاعه فقر و بيماري در سومالي بوده است.
اين روند به شكل گيري سيكلي بسته منجر شده كه در چارچوب آن تلاش هاي دولت اشغالي براي اعاده ثبات به سومالي و اعمال حاكميت اش هيچ گاه به نتيجه نخواهد رسيد.
ادامه منازعات مسلحانه در اواسط ماه آوريل اكنون مي رود تا جاي خود را به فروپاشي سياسي داده و نوعي احساس ناامني و در راه بودن بحراني تازه را در مردم اين كشور القا كند. بازيگران خارجي اين عرصه به استثناي اريتره به عنوان رقيب منطقه اي اتيوپي كه از مخالفان دولت انتقالي سومالي حمايت مي كند تمام توان خود را معطوف سركوب شورشي ها كرده اند بي آن كه توفيق چنداني در اين راه كسب كنند.
منازعات چند وجهي
در حالي كه منازعه در موگاديشو به مراحل پاياني خود نزديك مي شود اختلاف نظرها و دشمني  هاي سياسي ديرينه به قوت خود باقي است. ائتلاف در حال جنگ با دولت انتقالي و آديس آبابا منافعي چند وجهي را دنبال مي كنند كه همين مسأله دستيابي به توافق نهايي را دشوار مي كند.
دولت انتقالي سعي دارد با جذب مشاركت قبايل مسلح مانع از تشديد ناآرامي ها شود اما قادر به حل وفصل تمامي منازعات از اين طريق نخواهد بود. روز هفدهم آوريل بود كه رئيس جمهور طي حكمي عبدي حسن غيب ديد، از جنگسالاران. سومالي را به رياست پليس منصوب كرد و 10 روز بعد محمد ظهير، از ديگر جنگسالاران صاحب نام به عنوان شهردار موگاديشو برگزيده شد.
اين دو جنگسالار از اعضاي ائتلاف براي اعاده نظم، ثبات و مبارزه با تروريسم براي سركوب جنبش اسلامگراها در سال 2006 بودند كه پس از حملات اخير نيروهاي اتيوپي و واحدهاي ارتش دولت انتقالي از پايتخت رانده شدند. اگرچه اين دو جنگسالار از مخالفان دولت اشغالي بودند با رايزني هاي بعدي به پذيرش پست هاي دولتي رضايت دادند.
چنين اقداماتي مي تواند به كاهش تنش ها كمك كند اما الزاماً اين بدان معنا نخواهد بود كه مي تواند به تنش ها در سومالي براي هميشه پايان دهد.
شكست بن بست بدون برقراري امنيت
اگرچه دولت اشغالي سومالي توانسته به بن بست سياسي حاكم بر كشور پايان دهد اما قادر به اعاده ثبات پايدار به اين كشور شاخ آفريقا نيست. اختلاف نظر ها در حال تعميق است و به ظاهر جناح هاي درگير هم رغبتي به كنار گذاشتن اختلاف نظرهاي خود ندارند.
يكي از دلايل فلج شدن پروسه سياسي در سومالي حمايت خارجي از دولت  انتقالي  است و يكي از دلايلش هم اين است كه سومالي در صدر فهرست دغدغه هاي قدرت هاي بزرگ قرار ندارد. با رها كردن سومالي به حال خود اين احتمال كه با فروپاشي سومالي ناامني به فراسوي مرزهاي اين كشور گسترش پيدا  كند، وجود دارد.]]>
</TEXT>
</DOC>
<DOC>
<DOCID>HAM2-860216-080</DOCID>
<DOCNO>HAM2-860216-080</DOCNO>
<ORIGINALFILE>/1386/860216/news/_siasi.htm</ORIGINALFILE>
<ISSUE>يكشنبه 16 ارديبهشت 1386 - سال پانزدهم - شماره4260 - May 6, 2007</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[جهان نمانيلوفر قديري
گذرگاه سياست خارجي در آمريكا]]>
</TITLE>
<TEXT>
<![CDATA[سياست خارجي آمريكا اين روزها دوره بي سابقه و غيرمعمولي را مي گذراند. در حاليكه نه پرزيدنت بوش و نه ديك چني معاون او در پي شركت در انتخابات بعدي نيستند و قرار نيست كه دوباره انتخاب شوند و از سوي ديگر هيچ كانديدايي هم از جناح جمهوريخواه از اقبال پيروزي در انتخابات برخوردار نيست، كاخ سفيد مستقل از تحولات روزانه سياسي در بخش سياست خارجي عمل مي كند. بوش ماموريت خود را حفاظت از امنيت مردم آمريكا تعريف مي كند و متقاعد شده است كه اين ماموريت مستلزم تعهد مداوم و بي وقفه در عراق است. با اين استدلال او در برابر هرگونه فشار از سوي كنگره و منتقدان ديگر همچون جورج تنت رئيس سابق سيا مقاومت مي كند. تنت در كتاب جديدش نوشته است، به طور كلي بوش كنگره را به بازي نمي گيرد و آن را بازيگر مشروعي نمي داند.
دموكرات ها هم كه فكر مي كنند به خاطر مخالفت با جنگ از حمايت زيادي در ميان مردم آمريكا برخوردار هستند نياز و دليلي براي سازش و كنار آمدن با كاخ سفيد نمي بينند. نتيجه اين شده است كه به جاي وحدت نظر، زمان و توان دو طرف فقط براي رويارويي در برابر هم تلف مي شود. بحران عراق اكنون توجه همه مقامات درجه اول در واشنگتن را به خود جلب كرده و در اين ميان موضوع ايران ديگر مانند گذشته با حرارت دنبال نمي شود. مقامات آمريكايي مي گويند به دستيابي به توافق با ايران بر سر برنامه  هسته اي اميدوارند و حتي مقدمات تماس مستقيم كاندوليزا رايس وزير خارجه با همتايان ايراني اش فراهم شده است. در رابطه با هند توافقنامه غيرنظامي هسته اي ميان واشنگتن با دهلي به مشكل برخورده است. هنوز اميدواري براي رسيدن به توافق در اين باره وجود دارد اما كاخ سفيد به كمك و همكاري كنگره نيازمند است. در محافل سياسي هم شنيده مي شود كه كالين پاول وزير خارجه سابق اين روزها به عنوان مشاور امور خارجي سناتور باراك اوباما نامزد انتخاباتي دموكرات ها فعاليت مي كند.
هر روز از دامنه كساني در واشنگتن كه فكر مي كنند استراتژي كنوني پرزيدنت بوش با موفقيت محسوسي همراه خواهد بود، كاسته مي شود. حاميان متعهد جنگ عراق در نهادهايي مانند موسسه امريكن اينترپرايز همچنان به كار خود ادامه مي دهند اما ديگر استدلال هاي آنها هم تاثير مثبتي براي پنتاگون ندارد. رابرت گيتس وزير دفاع و دريادار ويليام فالون فرماندهي مركزي آمريكا اما به اندازه ژنرال ديويد پتراس فرمانده نيروهاي آمريكايي در عراق به اوضاع خوشبين نيستند. رابطه شخصي ميان فالون و پتراس رو به وخامت است و پتراس به دليل تمايلش به كمك به بوش در اجراي استراتژي كه به گفته منتقدان به ارتش آمريكا لطمه مي زند، در پنتاگون محبوبيت و اعتبار خود را از دست داده است. از سوي ديگر گيتس اعتماد چنداني به رهبري سياسي عراق به ويژه به نوري مالكي نخست وزير، ندارد. عبارتي كه اين روزها بارها و بارها شنيده مي شود اين است كه شرايط بدتري در راه است. بعد از تابستان و وقتي نتايج طرح افزايش نيرو به طور رسمي مورد ارزيابي قرار گيرد، تازه بحران آغاز مي شود. با توجه به اين شرايط، رهبران حزب جمهوريخواه از گيتس مي خواهند به عنوان ميانجي ميان كاخ سفيد و كنگره عمل كند و روند كاهش نيروهاي نظامي آمريكا در عراق را به موقع و تا پيش از انتخابات رياست جمهوري در سال 2008 آغاز كند. در كنار همه اين بحث ها درباره تاكتيك هاي نظامي، كارشناسان نفتي به دولت توصيه مي كنند كه فشار خود به دولت عراق براي دسترسي به منابع نفتي را كاهش دهد. اين كارشناسان نگران هستند كه طرفداري بيش از حد قانون جديد نفتي عراق از طرف هاي خارجي باعث نابود شدن و بي اثر شدن اين قانون شود. يكي از اين كارشناسان در اين باره مي گويد، به دولت هشدار مي دهيم كه ممكن است شرايط عراق مانند روسيه شود. يعني با وجود سرمايه گذاري سنگين آمريكا در منابع نفتي عراق در حال حاضر، وقتي كشور از شرايط ضعف بيرون بيايد همه نيروهاي خارجي از بخش نفتي بيرون رانده شوند.
رقص ديپلماتيك در شرق دور
روابط آمريكا با ژاپن وارد مرحله جديدي شده است و ديدار اخير شينزو آبه نخست وزير ژاپن از واشنگتن اين تغيير را به خوبي نشان داد. كاخ سفيد مصمم است رابطه خوب دولت بوش با جونيشيرو كوايزومي نخست وزير قبلي ژاپن را با جانشين او هم ادامه دهد. اما در اين ميان موانعي وجود دارد كه بعضي از آنها به تازگي ظهور كرده اند. يكي از اين موضوعات كه در حوزه روابط عمومي جاي مي گيرد اين است كه قطعنامه كنگره آمريكا كه در آن عذرخواهي ژاپن به خاطر استفاده از زنان به عنوان برده جنسي در جنگ جهاني دوم خواسته شده، با مقاومت شديد آبه رو به روست. از سوي ديگر مشكلاتي هم در رابطه با صادرات گوشت آمريكا، ارزش ين ژاپن و كره شمالي ميان دو كشور وجود دارد. اما موضوع اصلي براي واشنگتن روابط طولاني مدت با ژاپن در عرصه دفاعي و نظامي است. در پي ديدار موفقيت آميز ون جيا بائو نخست وزير چين از ژاپن در ماه گذشته، بوش به طور خصوصي از آبه اطمينان و تضمين گرفت كه ميان پكن و واشنگتن نقش خنثي نداشته باشد و تعهد خود را نسبت به آمريكا فراموش نكند. مقامات پنتاگون اخيرا به هند و ژاپن سفر كردند تا موضوع تفاهمنامه مشترك دفاعي ميان سه كشور را به سرانجام برسانند. البته آمريكا خواستار آن است كه استراليا را هم به اين تفاهمنامه اضافه كند. رايس و گيتس در روزهاي آينده با همتايان ژاپني خود در واشنگتن ديدار مي كنند تا درباره اين موضوع بيشتر گفت وگو كنند. اگر اين مسئله در سالهاي آينده به نتيجه برسد مهار چين به راحتي ممكن خواهد شد. مقامات پنتاگون مي گويند كه در پي رويارويي با چين نيستند اما مي خواهند در صورت بروز اتفاقي غير منتظره آماده باشند. براي اين هدف هند و ژاپن براي واشنگتن اهميت زيادي دارند.]]>
</TEXT>
</DOC>
<DOC>
<DOCID>HAM2-860216-081</DOCID>
<DOCNO>HAM2-860216-081</DOCNO>
<ORIGINALFILE>/1386/860216/world/_artw.htm</ORIGINALFILE>
<ISSUE>يكشنبه 16 ارديبهشت 1386</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[برادوي از آغاز تا امروز
تجارت تئاتر]]>
</TITLE>
<TEXT>
<IMAGE>/1386/860216/world/012879.jpg</IMAGE>
<![CDATA[
 بارزترين نمونه تماشاخانه هاي محفلي در اوايل دهه 1900 در شهر نيويورك پديد آمده، كه هنوز هم يكي از مهم ترين كانون هاي هنر نمايش در جهان است.
تئاتر برادوي در محله اي به همين نام در شهر نيويورك با گنجايش بسيار و صحنه بزرگ و مجلل، شاهد اجراي نمايشنامه هاي شناخته شده آن زمان بود. برادوي از جامعه و محيط اطراف تاثير گرفت و بر آن تاثير گذاشت. در طول دوره زماني 1918 - 1900 ميلادي، برادوي كم كم در حال مطرح شدن به عنوان يك مركز فرهنگي در نيويورك بود.
در آغاز فعاليت برادوي تنها به صورت محلي و محفلي بود به همين دليل از طرف مردم نيز جدي گرفته نمي شد. نمايش هايي با جذابيت هاي ظاهري و مفاهيم ساده و سطحي گروهي از افراد طبقه متوسط را كه به دنبال نمايش هاي موزيكال، هيجان انگيز و عاشقانه بودند به خود جلب مي كرد.
ترجمه و تنظيم: كتايون حضرتي
هنگامه تئاتر برادوي همه نمايش ها، اركستري داشتند كه قبل از شروع و در پايان نمايش مي نواختند و بينندگان را با موسيقي سرگرم مي كردند. قبل از جنگ جهاني اول تئاتر برادوي با واقعيت هاي جامعه و مسائل اجتماعي بيگانه بود.
اما بعد از جنگ، تئاترهاي برادوي راهي بود براي فرار از تلخي واقعيت. بعد از جنگ جهاني دوم، برادوي تغيير بزرگي را شاهد بود. بحران ملي، برادوي را به شركت فعال در جامعه و زندگي سياسي، مثل اجراي تئاترها و نمايش هاي خيريه براي سربازان واداشت. در دهه 1920 برادوي نسبت به رشد سرمايه داري موضع گيري كرد و در جهت تبديل شدن به مركز اصلي ايده و انديشه گام برداشت. نمايش هايي كه توليد مي شدند، اگرچه گاهي، زندگي سياسي و اجتماعي را مورد نقد قرار مي دادند، تفسيرهايي هم در مورد بيهودگي جنگ مي كردند.
در اين سالها، نويسندگان و تهيه كنندگان اين تئاتر، از برنامه هاي خود در جهت نقد جامعه استفاده مي كردند. در دهه 30، نمايش ها اغلب به انتقاد از مؤسسات و نهادهاي سياسي پرداختند. در طول جنگ جهاني دوم، برادوي با هدف پشتيباني از دولت و تلاش براي پيروز شدن در جنگ گام برداشت. اگرچه برادوي، برنامه هايي براي حمايت از ايده هاي نو داشت، اما با پيدايش رسانه هاي گروهي به طور اجتناب ناپذيري شروع به تنزل كرد؛ به گونه اي كه به نظر مي رسد هيچ گاه نتواند به دوران شكوه خود در دهه 20 بازگردد.برادوي در تاريخ، خود را به عنوان الگوي واكنش به مشكلات جامعه، انجام كارهاي خيريه، بيان صريح و دقيق عقايد به ثبت رسانده است. برادوي هميشه يكي از مراكز هنرهاي نمايشي و تاثيرگذار آمريكا بوده و خواهد بود.
مكاني كه مردم زيادي از سراسر جهان براي ديدن نمايش ها مي آيند، از پادشاهان و رؤساي جمهور گرفته تا آدم هاي معمولي، برادوي مانند يك رسانه عمل مي كند و محيطي است كه روشنفكران، ترانه سرايان، آهنگسازان و كارگردانان مي توانند تبليغاتي بين المللي داشته باشند.
فعاليت برادوي قبل از پيدايش سينما، بوده است و امروزه با اين كه فيلم ها انبوه تماشاگران را با ترفندهاي گوناگون به تماشا فرا مي خوانند اما برادوي به خاطر طبيعت خاص خود همچنان پررونق است.
در سال هاي اخير تب حضور در تئاتر براي بازيگران و ستاره هاي هاليوودي نيز بالا گرفته است. هنگامي كه جوليا رابرتز در نمايش سه روز باراني بازي كرد و مردم به تماشاي اين اثر آمدند، فخرفروشي تئاتر به سينما اوج گرفت و فروشي فراتر از انتظار براي دست اندركاران تئاتر برادوي رقم خورد.
هرچند بسياري از منتقدان به اين بازيگر هاليوود انتقاد كردند كه چرا در اثري نه چندان قوي و مطرح حضور پيدا كرده است.بعد از چند ماه اجراي اين نمايش پايان گرفت و جوليا رابرتز به دنياي سينما بازگشت و خود را براي حضور در نقشي ديگر آماده كرد. اما با توجه به همه انتقادها، اين نمايش در آخرين هفته حضورش در برادوي بيش از يك ميليون دلار فروش داشته است.
اگرچه اجراي نمايش هاي موزيكال برادوي براي بينندگان جذاب تر و محسوس تر است اما به هر حال برادوي همچنان زنده و پوياست. نماش هاي موزيكال، برادوي اين روزها سنگين تر شده اند و نمايش هاي ديگر نيز، پيچيده تر شده اند و گاهي فقط براي گروهي خاص ساخته مي شوند. قيمت بليت  ها نيز چنان بالا رفته كه تنها افرادي با درآمد بالا مي توانند آنها را تهيه كنند.
برادوي اين روزها به يك مركز تجاري توليد تئاتر تبديل شده است. برادوي سمبل تجارت است. برادوي داراي دو بخش ديگر نيز هست؛ off off broadwayoff broadway گروههايي كه به تجربه گرايي در هنر نمايش اعتقاد داشتند، تئاترهايي برپا كردند كه به بيرون از برادوي شهرت يافت. در اين جا، نمايشنامه هايي به نمايش درمي آمد كه با نظريه ها و عملكردهاي دست اندركاران تئاتر برادوي ناسازگار بود. از ويژگي هاي بارز off broadway تجربه باوري و سنت گريزي بود.
اما به تدريج از تماشاگران تئاترهاي خارج از برادوي، كاسته شد. در واقع اين تئاتر هم به سوي نمايش هاي متداول و قراردادي حركت كرد.
off off broadway دوباره سنت شكني كرد. نمايش هاي خارج از بيرون برادوي، هر جا كه تماشاگران خاص خود را مي يافتند به اجراي نمايش مي پرداختند.
معمولاً بعضي از كارها را قبل از اين كه در خود برادوي اجرا كنند به عنوان آزمايش اول در off broadway روي صحنه مي آوردند، با كارگرداني كه هنوز برادويي نشده، يعني در يك جاي كوچكتر آزمايش مي كنند تا ببينند كه چه تعدادي تماشاگر به آن توجه دارند و نواقصي كه باعث جذب نشدن تماشاگر مي شد چيست. آيا اصلاحاتي بايد در آن اعمال شود يا خير. اگر نمايش موفق شد آن وقت به برادوي مي آيد و با عظمت بسيار زياد و تكنيكي چشمگير اجرا مي شود.نمايش هاي خارج از بيرون برادوي، اصولاً به اجراهاي تجربي يا آزمايشي اختصاص دارد.يعني چيزهايي را كه در جاهاي ديگر راه نمي دهند و معتقدند كه اتلاف وقت است، تماشاگر بسيار اندكي دارد و به صورت كار تجربي انجام مي شود در offoff broadway اتفاق مي افتد.و اين به معناي آن است كه اين نمايش از نظر طبقه بندي در خارج از بيرون برادوي است و مكان آن هم دور از برادوي است يعني دور از محل تمركز تئاترها.از نمونه نمايش  هايي كه در خارج از بيرون برادوي، كار شده اند مي توان پرفورمنس آرت را نام برد.
اين واژه در عرصه هنر آمريكا سال هاست كه به معني اسم خاص يك نوع هنر است كه از هنرهاي تجسمي وارد شده و پايه و اساس آن از نقاشي و مجسمه سازي تشكيل شده است. بخشي از اين هنر تجاري شده اما بخشي از آن كه درoff offbroadway كار شده، اصلاً وارد بخش تجاري نشده است.
در واقع اين نمونه از نوآوري در بخش نمايش نيز در خارج از بيرون برادوي آزمايش شده و به برادوي راه پيدا نكرده زيرا در برادوي بعد تجاري بسيار مهم و حائز اهميت است.
در واقع در اين سبك همزمان چيزي را خلق مي كنند كه قابل فروش نباشد.
www. faryaad.com]]>
</TEXT>
</DOC>
<DOC>
<DOCID>HAM2-860216-082</DOCID>
<DOCNO>HAM2-860216-082</DOCNO>
<ORIGINALFILE>/1386/860216/world/_artw.htm</ORIGINALFILE>
<ISSUE>يكشنبه 16 ارديبهشت 1386</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[نگاه
تئاتري ها متفاوتند]]>
</TITLE>
<TEXT>
<![CDATA[ترجمه: فرزانه فخريان
بازيگران تئاتر معمولآً با ساير مردم متفاوتند و اين تفاوت هم در هر كشور به نسبت مردم همان كشور متغير است. از سوي ديگر تئاتري هاي هر كشور هم با تئاتري هاي كشورهاي ديگر فرق دارند.
دونا ليپچاك نويسنده هفته نامه آي(eye weekly)سعي كرده در نوشتاري خصوصيات بازيگران تئاتر كشور كانادا را تشريح كند. آنچه در زير مي خوانيد گزيده اي از نوشتار اوست:
تئاتري ها شبيه ساير مردم نيستند. آنها حتي در تلفظ كلمه تئاتر هم با بقيه فرق دارند؛ به خصوص وقتي سيگار نيم سوخته اي را بين انگشت دوم و سوم شان نگه داشته و با حالت خاصي مي گويند: تئاتر !
آنها حتي زبان خاصي دارند. به عنوان مثال به جاي اين كه بگويند حال همسرت چه طور است؟، ترجيح مي دهند از جمله ديگري استفاده كنند: همبازي صحنه زندگي ات چه طور است؟
تئاتري ها عادت عجيب ديگري هم دارند و آن اين كه براي صحبت از خود از ضماير و افعال مربوط به سوم شخص مفرد استفاده مي كنند؛ مثلاً در جواب اين سؤال كه ديشب چه كار كردي؟ مي گويند: اون دختر با اين كه مي دونست امروز تمرين داره، ديشب تا ديروقت با دوستاش بحث فلسفي مي كرد!
آنان پرحرف و صميمي اند، در عين اين كه حرف چنداني براي گفتن ندارند، اما يك واقعه مختصر را طوري برايتان توضيح مي دهند كه كاملاً كش دار به نظر مي رسد. همين طور جرياني كه براي شما اتفاق افتاده را به شكلي بازگو مي كنند كه گويا براي خودشان واقع شده: آنها تقليدگران خوبي هستند.
تئاتري ها مي توانند با مهارت از زير بار جواب دادن به سؤال طرف مقابل شانه خالي كنند. اگر نخواهند به بازي دنيل مكلور را در نمايش خانه ديده اي؟ جواب دهند، مي گويند دنيل مكلور! واقعاً بازي اش قشنگ نيست؟!
از آنجايي كه بيشترشان نمي توانند كار پيدا كنند، سعي مي كنند آموخته هاي دانشگاهي شان را در زندگي روزمره تمرين كنند.
آنها به راحتي در مورد كارشان اغراق مي كنند: به جاي اين كه فقط بگويند نقشم را تمرين مي كردم، مي گويند ديو را فرا مي خواندم تا به فرشته اي تبديل شود و اجراي نقشم، پالاينده روح تماشاگر باشد!
تهديدگران خوبي هم هستند؛ با همان جمله معروف اگر همين الآن نيايي، خودم را مي كشم! و يا قسم مي خورم اگر به زودي تحولي در كارم پيش نيايد، رگم را مي زنم!
بله، تئاتري ها متفاوتند، اما بدون آنها زندگي بسيار خسته كننده و يكنواخت است!]]>
</TEXT>
</DOC>
<DOC>
<DOCID>HAM2-860216-083</DOCID>
<DOCNO>HAM2-860216-083</DOCNO>
<ORIGINALFILE>/1386/860216/world/_cinew.htm</ORIGINALFILE>
<ISSUE>يكشنبه 16 ارديبهشت 1386</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[موفقيت زندگي ديگران از ظهور نسل تازه سينماگران آلماني حكايت دارد
سينماي پيشرو آلمان]]>
</TITLE>
<TEXT>
<IMAGE>/1386/860216/world/012882.jpg</IMAGE>
<![CDATA[
زندگي ديگران برنده اسكار بهترين فيلم خارجي در گيشه با توفيق مواجه شد
24 ميليون دلار فروش جهاني، اگر براي يك فيلم هاليوودي شكست به حساب بيايد، براي توليدي مستقل از كشوري اروپايي، قطعاً معنايي متفاوت دارد. زندگي ديگران در حالي به فروش جهاني 24 ميليون دلاري رسيده كه توليدش تنها 2 ميليون دلار هزينه داشته است. فراموش نكنيد كه اين فيلم آلماني امسال و در حضور رقبايي قدرتمند، جايزه اسكار بهترين فيلم خارجي را از آن خود كرد. سينماي آلمان در سال هاي اخير مسير روبه رشدي را آغاز كرده است.
نسل تازه سينماگران آلماني با فيلم هايي كه به توفيق توأمان هنري- تجاري دست مي يابند، به خوبي جاي اساتيد قديمي چون وندرس و هرتزوگ را پر كرده اند. فراموش نكنيد كه فيلمسازاني چون ويم وندرس و وينر فاسبيندر بيشتر در محافل روشنفكرانه فيلمسازان موفقي ارزيابي مي شدند و آثار نخبه گرايانه شان معمولاً بازده تجاري مناسبي نداشتند. در حالي كه فيلم هاي فيلمسازان تازه آلماني هم ستايش منتقدان و صاحبنظران را به همراه دارند و هم اينكه با مخاطب گسترده ارتباط برقرار مي كنند. نكته مهم، شكوفايي هنر- صنعت سينما در كشور آلمان، آن هم پس از سال ها ركود است.
ترجمه: اميررضا نوري زاده
فيلم زندگي ديگران ساخته فلوريان هنكل فون دونرزمارك گرچه در بدترين زمان ممكن(فصل بهار)در سينماهاي اروپا و آمريكا اكران شد، اما توانسته فروش قابل قبولي داشته باشد.
اين فيلم كه در تمامي نقاط جهان با زبان آلماني و با زيرنويس اكران شده تا به حال حدود 24 ميليون دلار در سطح جهان فروش داشته در حالي كه تنها 2 ميليون دلار صرف توليد آن شده است.اما چگونه چنين اتفاقي در سينماي آلمان رخ داد؟ سينماي آلمان تا چندي پيش محدود به ساخت چند فيلم تجربي و آماتور و البته آثار اكشن نه چندان خوش پرداخت مي شد، اين روزها مشتري زيادي پيدا كرده است و نه تنها مردم آلمان بلكه ايتاليايي ها، انگليسي ها، اسپانيايي ها و حتي آمريكايي هايي كه چندان عادت به تماشاي فيلم زيرنويس دار نداشتند، از اكران فيلم هاي آلماني استقبال مي كنند و فيلم هايي چون خداحافظ لنين، سقوط و زندگي ديگران نمونه هاي موفق در گيشه بوده اند. تا قبل از سال 1998 و اكران فيلم بدو،لولا،بدو - در مورد زني كه بايستي يكصد هزار مارك ظرف 20 دقيقه بيابد - سينماي آلمان يك شوخي بود و نوستالژي سينماي دهه 1970 آلمان با كارگرداناني چون رينرفاسبيندر، ويم وندرس و ورنر هرتزوگ در ذهن علاقه مندان بود.اما فيلم بدولولابدو همه چيز را تغيير داد و تيكور اثبات كرد كه مي توان يك فيلم با ارزش آلماني با پتانسيل تجاري توليد كرد و هر چند كه بدولولابدو در گيشه جهاني فروش فوق العاده اي نداشت، اما راه را براي ساير توليدات آلماني باز كرد و مهمتر از آن استعدادهاي جوان سينماي آلمان را به آينده اميدوار كرد. اين روند منجر به توليد فيلم هاي ارزشمند متعددي در سال هاي اخير از جمله مرثيه، سقوط، پيشواي من، ناكجاآباد در آفريقا، خداحافظ لنين و headon شده است.نيك جيمز، سردبير نشريه معتبر سايت اندساوند در مورد اين روند مي گويد: تلاش خوبي در آلمان براي تلفيق سينماي هنري با گيشه صورت گرفته است و باعث جذابيت سينماي اين كشور شده است. كارگردان هاي آلماني اين روزها نيم نگاهي هم به هاليوود دارند، اما همچنان به ارزش هاي هنري شان پايبند هستند. آلمان اكنون حضور به مراتب موفق تري در جشنواره هاي سينمايي دارد و در جشنواره برلين نيز قوي تر از گذشته به كارش ادامه مي دهد. ديتر كاسليچ در چهارسال اخير در مقام مدير جشنواره رونق زيادي به سينماي آلمان داده است و باعث شده تا بازار فيلم آلمان كه در سال 2002 حدود 12 درصد فروش سينماها را به خود اختصاص مي داد، در سال 2006 اين رقم را به 25 درصد برساند.
آلماني ها اكنون خواهان فيلم هايي هستند كه براي آنها ملموس باشد و فيلم هايي چون سقوط، پيشواي من، زندگي ديگران و خداحافظ لنين همگي فيلم هايي هستند كه به گذشته تلخ اين كشور مي پردازند.
فيلم پيشواي من با نقدهاي مختلفي روبه رو شد و اعتبار فراواني براي دني لوي كارگردان سوئيسي فيلم كسب كرد هر چند كه برخي از تماشاگران معتقد بودند كه فيلم به اندازه كافي كمدي نبوده است!
جيمز در مورد اين نگاه تازه تماشاگران آلماني مي گويد: نسل فعلي نمي تواند نگاه منطقي درباره عواقب جنگ دوم داشته باشد ولي همين كه آلمان در شرايطي قرار گرفته كه مي تواند يك فيلم كمدي درباره هيتلر توليد كند و تماشاگران را به سالن هاي سينما بكشاند، نشان مي دهد كه سينماي اين كشور دچار تحول چشمگيري شده است.
البته تمامي موفقيت هاي اخير در مرور تاريخ خلاصه نمي شود. فيلم headon كه موفق به كسب جايزه خرس طلايي جشنواره بين المللي فيلم برلين شد، تقابل دو فرهنگ مختلف در قالب يك داستان قرن بيست و يكمي است.
اما تمامي اين فيلم هاي درخشان سال هاي اخير با بودجه هاي بسيار اندك توليد شده اند، آنچه اين امكان را براي كارگردانان جوان آلماني فراهم مي كند، نبود ستاره در فيلم ها و در نتيجه عدم پرداخت دستمزدهاي نجومي است كه باعث منطقي بودن هزينه هاي توليد مي شود. براي مثال تيم هنرپيشگان فيلم زندگي ديگران پس از به وجود آمدن مشكلات مالي متعدد در حين توليد، در دستمزدهايشان تجديدنظر كردند تا فيلمنامه مورد علاقه شان به نتيجه برسد و در نهايت فون دونرزمارك موفق شد فيلم را با تنها 2 ميليون دلار به اكران برساند.
اندرو داوسون، تحليلگر سينماي جهان نشريه توتال فيلم در اين زمينه مي گويد: در اكثر كشورهاي جهان اين باور عمومي وجود دارد كه براي استقبال جهاني از فيلم، وجود يك ستاره شناخته شده ضروري است اما اين قضيه در مورد سينماي آلمان صدق نمي كند در حالي كه در فيلم هاي فرانسوي موفق عمدتاً ژراژردپاريو و يا كاترين دونوو حضور دارند كه براي اكثر علاقه مندان شناخته شده اند ولي اگر به فيلمي چون زندگي ديگران نگاه مي كنيد، درمي يابيد كه اين هنرپيشگان فقط در آلمان مشهور هستند.. بروتوگانز در فيلم سقوط بازي فوق العاده اي در نقش هيتلر دارد ولي او هرگز جايگاهي چون دپارديو در سينماي جهان ندارد.از اين رو جذابيت فيلم هاي آلمان هميشه براي داستان آنها بوده است و نه ستارگان فيلم.البته يكي از استدلال هاي مهم هنرپيشگان پذيرش نقش ها با دستمزد اندك، شانس حضور آنها در فيلم هاي اروپايي و آمريكايي است. جوليا جنچ پس از بازي در فيلم كارآموزان در فيلم من در خدمت پادشاه انگلستان بودم بازي كرد و مارتنيا گدك، ديگر هنرپيشه فيلم كارآموزان نيز نقش فرعي در فيلم نگهبان خوب بدست آورد.
كريس اوتي از تهيه كنندگان فعال آمريكايي به هاليوود ريپورتر مي گويد: بازيگران آلماني به زبان انگليسي تسلط كامل دارند و هنرپيشه هاي خوبي هستند آنها نه تنها با همتايان فرانسوي، ايتاليايي شان قابل مقايسه هستند بلكه از آنها چند گام جلوتر هستند.
منبع: 28 آوريل، اينديپندنت]]>
</TEXT>
</DOC>
<DOC>
<DOCID>HAM2-860216-084</DOCID>
<DOCNO>HAM2-860216-084</DOCNO>
<ORIGINALFILE>/1386/860216/world/_cinew.htm</ORIGINALFILE>
<ISSUE>يكشنبه 16 ارديبهشت 1386</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[گزارش اكران
گيشه در انتظار مرد عنكبوتي3]]>
</TITLE>
<TEXT>
<IMAGE>/1386/860216/world/012885.jpg</IMAGE>
<![CDATA[
مسعود پويا
در حالي كه در اكران جهاني تعطيلات مستربين در صدر آثار پرفروش قرار دارد و در اكران آمريكاي شمالي همچنان تريلر ديستر بيا پرفروش ترين فيلم اكران است، اغلب تحليلگران معتقدند كه با آمدن مرد عنكبوتي 3، همه چيز عوض خواهد شد.
تعطيلات مستربين كه هم اكنون 4 هفته است در 44 كشور جهان به نمايش درآمده، توانسته از مرز 150 ميليون دلار گذر كند. اين فيلم كمدي در اغلب كشورهايي كه به نمايش درآمده با استقبال مواجه شده است، هر چند صاحبنظران معتقدند كه با آمدن مرد عنكبوتي3 ديگر جايي براي ترك تازي مستربين باقي نخواهد ماند.
اتفاقي كه مي گويند در بازار آمريكاي شمالي هم رخ خواهد داد. به خصوص اين كه اكران سينماها در اين منطقه، در ركود نسبي به سر مي برد. تريلر ديستر بيا كه در سومين هفته پياپي پرفرو ش ترين فيلم اكران نام گرفت، محصول مشترك پارامونت و دريم وركز است و در كسادي بازار فعلاً بيشتر از بقيه فيلم ها، توجه سينماروها را به خود معطوف كرده است. اين فيلم در سومين هفته نمايش خود تنها 30 درصد كاهش تماشاگر داشت كه آمار قابل قبولي به شمار مي آيد. در واقع فيلم هاي تازه اي كه روي پرده آمدند، كم رمق تر از آن بودند كه بتوانند، فروش متوسط ديستر بيا را تحت الشعاع خود قرار دهند.
از جمله اين فيلم ها بايد به كار تازه نيكلاس كيج اشاره كرد كه كاركردش در گيشه كاملاً متوسط بود. كيج كه در قامت ابرقهرمان چهره اي مطمئن در گيشه نشان داده بود، فيلم تازه اش كه بعدي نام دارد، با اقبال متوسط تماشاگران همراه شد. كيج در اين فيلم نقش مردي را ايفا كرده كه مي تواند آينده را ببيند.
همچنين بايد به تريلر شكستگي با بازي آنتوني هاپكينز اشاره كرد كه در دومين هفته نمايشش كاركردي كاملاً متوسط داشت. اين فيلم كه اثري دادگاهي است از سوي منتقدان اثري بيش از حد متكي به ديالوگ خوانده شده است.
از فيلم هايي كه چندمين هفته نمايششان را پشت سر گذاشتند هم از تيغه هاي افتخار و ملاقات با رابينسون ها مي توان نام برد كه جايي در ميانه هاي جدول فروش را براي خودشان دست و پا كرده اند. تيغه هاي افتخار يك كمدي ورزشي است كه سازندگانشان اميدوارند در اكران آمريكاي شمالي به رقم 120 ميليون دلار دست يابند.
انيميشن ملاقات با رابينسون ها  هم به مرز 90 ميليون دلار رسيده است.
فيلم هايي چون پاسبان عصبي و جاي خالي را هم بايد جزو آثار ناكام خواند، بخصوص دومي كه به عنوان اثري ترسناك كه درجه r هم دريافت كرده، نتوانست خيلي با تماشاگران ارتباط برقرار كند.
اكران روزهاي اخير چنان سرد بوده كه ورايتي در گزارشي نوشت تماشاگران از رفتن به سينماها پرهيز كرده اند.هر چند به نظر مي رسد با آمدن مرد عنكبوتي3 به تمام صندلي هاي خالي فيلم هاي كم مخاطب فعلي، احساس نياز شود.گرماي گيشه تابستان با دنباله هاي محبوب، خيلي زود اين دوران ركود را به فراموشي خواهد سپرد.
مرد عنكبوتي3 تنها سكانس افتتاحيه اين اكران خواهد بود؛ فيلمي كه پيش بيني مي شود در همان سه روز اول نمايشش، به اندازه يك هفته با 10 فيلم پرفروش فعلي، بفروشد.]]>
</TEXT>
</DOC>
<DOC>
<DOCID>HAM2-860216-085</DOCID>
<DOCNO>HAM2-860216-085</DOCNO>
<ORIGINALFILE>/1386/860216/world/_idea.htm</ORIGINALFILE>
<ISSUE>يكشنبه 16 ارديبهشت 1386</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاه تاريخي به پوشش زنان در ايران
حرمت جسم]]>
</TITLE>
<TEXT>
<IMAGE>/1386/860216/world/012897.jpg</IMAGE>
<![CDATA[
زن در جامعه ايران پوشاندن و حفظ حرمت تن و جسم خودش را در برابر مردي كه با او پيوستگي سببي يا نسبي نداشت، از بديهي ترين و ابتدايي ترين وظايف خودش مي دانست
پوشش(حجاب)يكي از مفاهيمي است كه تفاوت هاي زن و مرد را در بر مي گيرد. پوشش در فلسفه وجودي زن ارزش خود را مي يابد. چرا خداوند پوشش را براي زن قرار داد؟ ايرانيان كهن به مسئله پوشش زنان چگونه مي نگريستند؟
زن ايراني در عهد كهن و قبل از اسلام چگونه در اجتماع و در محيط فردي اش ظاهر مي شد؟ ديد معنوي و عمومي به زن چگونه بود؟ آيا در ايران كهن ديدگاه ابزاري به زن وجود داشت؟ نقش و عملكرد زن و رعايت پوشش لازم چه تاثيري در ايفاي نقش او و كاركردهايش در خانواده داشت؟ و... پرسش هايي است كه در اين نوشتار سعي مي كنيم به آن پاسخ دهيم.
اگرچه بحث محوري درباره ارزش هاي پوشش براي زن در عهد باستان است و اينكه زن ايراني در آن دوران از چه ابزاري براي پوشاندن خود بهره مي گرفت،
سپس با يك ديدگاه مقايسه اي به دوره پس از اسلام پرداخته و ابزار پوششي زن را در ايران دوران اسلامي بررسي كرده ايم.
قاسم آخته
در ايران كهن زن منزلت ارجمندي داشت. مطابق فرهنگ كهن آريايي آسمان نماد مرد و زمين مفهومي زنانه داشت. سپندارمذ؛ ايزد بانو و فرشته موكل زمين بود. سپندارمذ وظيفه داشت زمين را براي باروري و پاشيدن تخم مهيا كند و شخم بزند. بنابراين سپندارمذ مظهر باروري و پاكي و مادينگي قلمداد مي شد. سپندارمذ، داراي تمامي صفات و كمالاتي است كه مي توانيم براي زن ها متصور باشيم؛ شكيبايي، فروتني، بخشندگي، باروري و زاييدن، بردباري، نيكي، مايه تسكين و آرامش بودن و...
الواح گلي موجود در تخت جمشيد بيانگر آن است كه حقوق اجتماعي و خانوادگي براي زنان و كودكان آنها در حد اعلا رعايت شده است. اين حقوق به ويژه در دوران پادشاهي داريوش كبير(522-481 ق.م)بيشتر به چشم مي خورد. منزلت اجتماعي زنان نزد پارس هاي هخامنشي بيشتر بود. به بيان ديگر فعاليت هاي اجتماعي و حضور آنها در ميان جامعه بيشتر و از فضاي آزادتري برخوردار بودند. اين نتيجه تساهل حاكم بر جامعه ايران عصر هخامنشي بود، منتها در دوران پادشاهي اشكاني و ساسانيان قوانين سخت تري براي زنان وضع شد و پوشش و مصونيت زن در دوره اشكاني و ساساني رونق گرفته و بيشتر مورد توجه بوده است.
ارزش هاي فرهنگي پوشش زن
مسئله پوشش زن ريشه در سنت هاي ميهني، حماسي، اعتقادي و باورهاي آريايي دارد. زن در جامعه ايران پوشاندن و حفظ حرمت تن و جسم خودش را در برابر مردي كه با او پيوستگي سببي يا نسبي نداشت، از بديهي ترين و ابتدايي ترين وظايف خودش مي دانست.
مسئله اين است كه واقعا زنان ايراني هيچ گاه پوشش را از شخصيت فردي و اجتماعي شان دور و جدا نساخته بودند. بارنت و واتسون دو كاوشگر بريتانيايي در سال 1328 هـ.ش، در دامنه كوه آلتايي، تپه پازيريك، واقع در 19 كيلومتري مرز مغولستان، يك قطعه فرش به دست آوردند كه بر روي آن نقوش چهره هاي زناني را نشان مي دهد كه چادر بر سر دارند. باستان شناسان فوق، چهره اين زنان و مدل پوشش آنها را منسوب به پوشش زنان پارسي عصر هخامنشي دانسته اند. به علاوه يك سنت ديرينه كه رفته رفته در اخلاق و عادات و سنت هاي اجتماعي ايرانيان جا افتاده، عدم اختلاط و همنشيني و معاشرت زن با مرد است. همين مشابهت ها ميان دين اسلام و آيين هاي ايران عهد كهن بود كه اسلام از سوي ايرانيان با استقبال مواجه شد. اندروني، پس پرده، پرده و پستو واژگاني كه در ساختار خانه سازي، خانوادگي و درون خانگي ايران وارد شده ريشه در حجب و حيا و شرم و در پرده بودن زن در فرهنگ ايران كهن و پس از اسلام دارد.
دوران ماد و هخامنشي
(330-750 ق.م)
كتزياس پزشك و مورخ يوناني دربار هخامنشيان به نوع پوشش ملكه پروشات؛ همسر داريوش دوم، اشاره كرده است. ماحصل گزارش هاي فوق نشان مي دهد كه زنان مادي و پارسي لباسي شبيه زنان دربار و به تبعيت از الگويي كه ملكه مي پوشيده بر تن مي كردند، كه جنس آن كيتون چين دار بود. يك بالا پوش مانند چادر امروزي كه سر و گردن را مي پوشاند و يك شنل از جنس پوست سنجاب در تپه پا زيريك كشف شده كه متعلق به زنان پارسي است. لباس زنان در دوران باستان غالبا به گونه اي بود كه تمام بدن زن را مي پوشانيد.
دوره ساسانيان(656-224 م)
به طور كلي زنان عصر ساساني شلوارهايي شبيه مردان مي پوشيدند كه به شلوارهاي زنان دوره اشكاني شباهت داشت با اين تفاوت كه ساق هاي آن بلندتر بود و به وسيله نوارهاي كشي شلوار را متناسب مچ و ساق پاي شخص در مي آوردند. نوعي چادر هم استفاده مي شد كه قبل از عهد ساساني هم از آن بهره گرفته مي شد. با اين توصيف، پوشاك برخي از ملكه هاي ساساني برگرفته از مدل لباس ايزدبانو آناهيتا بود. تونيك بلند آستين دار و نازك كه توسط روباني به كمر بسته مي شد. اين پوشاك را، لباس ايزدان مي ناميدند. پوشاك زنان شرق ايران(خراسان، سيستان و بلوچستان)شامل ردايي بلند و گشاد بود كه روي سر مي انداختند و تا مچ پا مي رسيد و مدخلي هم در ناحيه گردن داشت.
مقام زن پس از اسلام
آيين مبين اسلام شخصيت و منزلت زن را به حد نهايت و اعلاي خود ارتقا داد و زن را آن گونه كه در خور شأن و مقام اوست تعريف كرد و در جايگاه خودش قرار داد. در قرآن و روايات معصومان و ائمه، به موارد فراواني در اين مورد بر مي خوريم. مقام زن در اسلام آن قدر بزرگ و ارجمند است كه يك سوره از قرآن كريم به نام زنان(نساء)است. در سوره هاي ديگر قرآن هم در باب حجاب، وظايف زناشويي، حقوق فردي و اجتماعي و تمام اموري كه به اين قشر مربوط مي شود سخن گفته شده است. سوره هاي نور، نساء، مائده، بقره و... به تفصيل در اين باب سخن گفته اند. در سوره مباركه نور و نساء به طور جامع و مفصل در باب حجاب و پوشش زنان، نوع پوشش و مزاياي آن براي زن بحث شده است و اين مي رساند كه اسلام تا چه حد به مسئله پوشش اهميت داده است و قبل از هر موضوعي خطاب به پيامبر عظيم الشان اسلام گفته است كه اي پيامبر به زنان خودت بگو صورت و اندامشان را بپوشانند و با مردان از پشت پرده سخن بگويند. منتها اين زن در متابعت و شناختن درست وظايفش در برابر شوهر معنا و هويت مي يابد. همانگونه كه در سوره حجرات آيه 13 مي فرمايد: شما را از زن و مرد آفريديم تا يكديگر را بشناسيد.
پوشش زن پس از اسلام
دوره هجوم اعراب به ايران تا عصر مغولان به مدت هفت قرن پوشاك زن از تنوع كمي برخوردار بود؛ يعني در زمان امويان لباس زن ايراني استمرار پوشاك ساسانيان بود. يعني خفتان بلند كه تصوير حيوانات به خصوص سيمرغ روي آن تزيين شده است.
دوران صفويان
در زمان پادشاهي صفويان، پوشش زن از سنت هاي اجتماعي، به ويژه اعتقادات مذهبي تاثير مي پذيرفت، به طوري كه عمامه براي مردان و چادر براي زنان كه تا امروز هم وجاهت خود را حفظ كرده، از لوازم اصلي پوشش ايراني است كه از دوران صفويه رسم شد. البته، قدمت چادر به قبل از اسلام مي رسد. منتها پس از صفويان، گذاشتن چادر توسط زنان به يك سنت و عرف همگاني تبديل شد. به علاوه در اين دوران پوشاك ايراني تحول يافت و مدل هاي لباس اروپايي به ايران وارد شد.
عصر قاجار و پهلوي
سفرهاي ناصرالدين شاه به اروپا تاثير مستقيم بر شيوه پوشش و انواع مد لباس در عصر قاجار گذاشت. وقتي كه ناصرالدين شاه از سفر بازگشت مدل لباس زنانه غرب را براي زنان حرمسرايش اجباري كرد. اين شيوه به زودي به سطح طبقات اجتماعي هم رسوخ كرد و بيشتر دختران و زنان به آن مد لباس مي پوشيدند. در واقع فتحعلي شاه پوشاك تجملي صفويان را احيا كرد.در عصر حكومت پادشاهي پهلوي(1357-1300 هـ.ش)صرفنظر از آنچه كه در واقعه كشف حجاب و تحولات عصر رضا شاه رخ داد، زنان معمولا ساده لباس مي پوشيدند و روي صورتشان روبان مي زدند. به بيان ديگر چادر و حجاب مطابق با آيين اسلام و متناسب باورهاي مذهبي و اعتقادي مردم بود. منتها اقدامات رضا شاه در مدرنيزه كردن كشور به پيروي از تحولات اجتماعي تركيه، بسياري از ابزار پوششي زن از روي اجزاي بدن او برداشته شد و پوشش زنان به طور كامل دگرگون شد و تغيير و به سمت اروپايي شدن كامل سوق يافت.
نتيجه
به هر حال از مقايسه پوشش زنان قبل از اسلام و پس از اسلام در مي يابيم كه تغيير و دگرگوني در پوشش و نوع لباس در عهد باستان بهتر از دوران اسلامي بوده و كمتر زنان و طبقات اجتماعي اعم از اشراف و رعيت و متوسط را شاهديم كه به دنبال عوض كردن پوشش يا ايجاد مد باشند. به علاوه الگوپذيري لباس ها و زنان دربار، ملكه و زنان نجيب زاده از نوع لباس ايزداني همانند آناهيتا، سپندارمذ، ميترا و... نشان از پايبندي و اعتقادات راسخ آنها به تفاوت هاي زن و مرد داشت و ارزش زن را به اين مي دانستند كه در پرده و پوشش باشد. پس از اسلام و با وجود تحولات تاريخي و ديني بنيادين در ايران در بحث مسائل اجتماعي، اخلاقي، خانوادگي و معيشتي، اسلوب و روش هاي دوره ساساني و حتي قبل از آن در زندگي روزمره مردم تداوم يافت. پوشش زنان هم به عنوان يك مسئله مهم اعتقادي و اجتماعي از اين قاعده پيروي مي كرد. در دوران اموي، عباسي و بعدها سلسله هاي مستقل ايراني ما همان سبك پوشاك و عرف و عادات اجتماعي ايران قديم را شاهديم. البته مسئله غير قابل انكار تاثير واضح و بي ترديد باورهاي آيين اسلام بر اجتماع ايراني را هرگز نبايد فراموش كرد. اسلام به زن ايراني شخصيت و هويت اصيل و احيا شده داد و شان و منزلت اجتماعي او را از حالت طبقاتي قبل از اسلام به وضعيت مطلوب تري ارتقا داد.]]>
</TEXT>
</DOC>
<DOC>
<DOCID>HAM2-860216-086</DOCID>
<DOCNO>HAM2-860216-086</DOCNO>
<ORIGINALFILE>/1386/860216/world/_idea.htm</ORIGINALFILE>
<ISSUE>يكشنبه 16 ارديبهشت 1386</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاه
مسئله حجاب]]>
</TITLE>
<TEXT>
<![CDATA[كتاب مسئله حجاب شهيد مطهري برروي دو تيپ فكري متجدد و سنتي تاثيرگذار بود. بازتاب اين كتاب در متجددين علي الخصوص زنان هويدا شد. زنان كه گمان مي كردند حجاب آنان را از دستاوردهاي جهان مدرن ازجمله تحصيل باز مي دارد و از آن دوري مي كردند،  در آشنايي با انديشه هاي شهيد مطهري در اين باره به حجاب اسلامي رو آوردند.
در اين زمينه دانشجويان در محيط دانشگاه ها بيشتر از ديگر اقشار تحت تاثير نگاه مطهري درباره حجاب قرار گرفتند. اين كتاب در ميان برخي افراد سنتي هم بازتاب داشت.
برخي از آنها معتقد بودند از آن جا كه شهيد مطهري حجاب را منحصر به چادر نمي داند، اين موضوع مي تواند به بي هنجاري بيشتر جامعه منجر شده و افراد بيشتري در معرض بي حجابي قرار بگيرند. آنان هرچند انديشه هاي شهيد مطهري را در تطابق با فقه اسلامي مي دانستند ولي اين نظر را كه وجه و كفين امري مستثنأ بوده و حجاب در اشكالي ديگر غير از چادر نيز قابل تحقق است موجب سوء استفاده ذكر كرده و از آن ابراز نارضايتي مي كردند.
اين كتاب درست در شرايطي با استقبال زنان ايران مواجه شد كه مكاتب غربي و شرقي يكه تاز ميدان بودند وسعي داشتند به زعم خود زنان را از بند احكام اسلامي برهانند تا به آزادي هاي لازم دست يابند. علت گرايش زنان به انديشه مطهري چه بود؟ آنان گمان مي كردند در انديشه هاي اين متفكر بزرگ جهان اسلام، روشن بيني اي كه از حقيقت بيني سرچشمه مي گرفت وجود دارد.
شهيد مطهري در علل پرداختن به مسئله حجاب مي گويد: غرض ما از اين بحث اين است كه شما با متون اسلام از نزديك آشنا شويد و به منطق متين و محكم اسلام مجهز گرديد. با اين همه حجم حمله به شهيد مطهري آنقدر زياد بود كه ايشان در پاسخ به حمله كنندگان مي نويسد: اين چيزهاست كه نشان مي دهد غرض از انتقادها بهانه گيري است و حسن نيتي در كار نيست.
با اين همه استاد در صفحه257 كتاب  مسئله  حجاب  مي نويسد: آنچه مصلحت ايجاب مي كند، جز اين نيست كه بايد اين خيال را از سر زنان امروز خارج كنيم كه مي گويند حجاب در عصر حاضر غيرعملي است. ما بايد ثابت كنيم كه حجاب اسلامي، كاملا منطقي و عملي است.]]>
</TEXT>
</DOC>
<DOC>
<DOCID>HAM2-860216-087</DOCID>
<DOCNO>HAM2-860216-087</DOCNO>
<ORIGINALFILE>/1386/860216/world/_ketabw.htm</ORIGINALFILE>
<ISSUE>يكشنبه 16 ارديبهشت 1386</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[گز ارشي از دومين جشنواره كتاب دين
نخبگان دين پژوه؛تقدير و ترغيب]]>
</TITLE>
<TEXT>
<IMAGE>/1386/860216/world/012888.jpg</IMAGE>
<![CDATA[
جشنواره كتاب دين امسال نيز با هدف بررسي آثار منتشر شده در حوزه علوم و معارف اسلامي، علوم مرتبط با دين و تقدير و تشويق  نخبگان در حوزه دين، آشناسازي جامعه با آثار فاخر ديني
و معرفي نويسندگان و محققان برتر برگزار شدو آثار دريافتي در سه بخش تأليف، ترجمه و تصحيح مورد ارزيابي و داوري قرار گرفت.
سحر حسين طلا
جريان سازي يعني ايجاد كنش  ها و رفتارهايي كه بتوان آنها را بستري براي هميشگي بودن رسيدن به هدفي خاص در نظر گرفت.
اما هر جريان سازي اي وابسته به مديريت هاي مختلفي در حوزه برنامه ريزي و منابع انساني است كه مي توان با كار بست مثمرثمر آنها به نيل به مقصود رسيدن آن جريان اميدوار بود.جريان سازي در حوزه كتاب آن هم در حوزه كتاب دين براي كشوري مسلمان نيز از اين قاعده مستثني نيست.
امسال مقارن با روز معلم و اولين روز آغاز به كار بيستمين نمايشگاه بين المللي كتاب، دومين دوره از جشنواره كتاب دين نيز برگزار شد. اين جشنواره چنان كه متوليان آن به آن اذعان دارند درپي پاسخ گويي به يكي از مسائل مهم عرصه كتاب دين يعني؛ خلاء ارتباط، شناخت و معرفي كتب فاخر و با ارزش و معرفي نويسندگان فعال حوزه دين به جامعه است.
اما اولين دوره جشنواره كتاب دين در سال 83 برگزار شد كه مروري بر آن زواياي مختلف جشنواره را براي مخاطبينش روشن مي كند. در اولين دوره جشنواره جمع آوري كليه كتب و آثار منتشره ديني از ابتداي سال 1381 تا ابتداي بهمن 1383 به دو شيوه مكاتبه با ناشران عمومي و اعلام عمومي جشنواره و همچنين گردآوري و خريد آثار توسط كارشناسان خبره كتاب به همت دبيرخانه جشنواره صورت گرفت.
در مرحله اول داوري جشنواره از ميان 5000 كتاب برگزيده، 2000 جلد از رقابت به خاطر نداشتن معيارهاي علمي خارج شدند. و از 3000 عنوان باقي مانده نيز نهايتا 1000 عنوان كتاب باقي ماند كه در اختيار 5 گروه علمي داوري جشنواره قرار گرفت. گروه هاي تخصصي علوم قرآني، حديث و اخلاق، گروه فلسفه، كلام و عرفان، گروه سيره، تاريخ و تمدن اسلامي گروه فقه، اصول و حقوق اسلامي و گروه دين و علوم انساني پنج گروه كار علمي جشنواره بودند. حاصل دوره اول جشنواره برگزيده شدن 6 كتاب با عنوان هاي زير بود؛ تفسير موضوعي قرآن در 15 جلد تاليف آيت الله جوادي آملي، ميراث حديث شيعه تأليف آقايان مهريزي و صدرايي خويي، شخصيت و حقوق زن در اسلام از حجت الاسلام مهريزي، دفتر عقل و آيت عشق از دكتر غلا م حسين ديناني، ميراث مكتوب شيعه از حجت الاسلام رسول جعفريان و قهاري و كتاب عرفي شدن در تجربه مسيحي و اسلامي از دكتر عليرضا شجاعي زند.
جشنواره كتاب دين امسال نيز با هدف بررسي آثار منتشر شده در حوزه علوم و معارف اسلامي، علوم مرتبط با دين و تقدير و تشويق  نخبگان در حوزه دين، آشناسازي جامعه با آثار فاخر ديني و معرفي نويسندگان و محققان برتر برگزار شد و اين بار آثار دريافتي در سه بخش تأليف، ترجمه و تصحيح مورد ارزيابي و داوري قرار گرفت.
از ويژگي هاي ديگر دومين دوره اين جشنواره كه عصر دوازدهم ارديبهشت ماه در تالار انديشه حوزه هنري برگزار شد بخش ويژه پيامبر اعظم(ص)بود كه كتابهاي منتشره در خصوص پيامبر(ص)نيز مورد بررسي قرار گرفت. سيدجواد موسوي هوايي معاون پژوهشي و آموزشي سازمان تبليغات اسلامي ضمن اين كه جشنواره كتاب دين را در راستاي مأموريت هاي سازمان در سال جديد و ارتقاي سطح دانش و بينش اسلامي و ارتقاي فرهنگ ديني قلمداد مي كند، درباره اين دوره از جشنواره مي گويد: تحقيقات و نيازسنجي هايي كه از برگزاري جشنواره كتاب دين در سال 1383 انجام شد باعث گرديد تا به روز نمودن آثار ديني در راستاي پاسخگويي به نيازهاي فرهنگي ديني جامعه از مهمترين اولويت هاي كاري متوليان جشنواره قرار گيرد.
دومين دوره جشنواره كتاب دين با توجه به انتظارات مقام معظم رهبري در حوزه تأليف و نشر از سازمان تبليغات اسلامي كه ايجاد انگيزه در خدمت گزاران به دين و انقلاب در حوزه تأليف و نشر كتب ديني، به كارگيري همه توان و تلاش براي ارتقاي ظرفيت علمي و تبليغي كشور در جهت نشر آثار پربركت اسلامي و بينش وسيع و نافذ و استفاده از انسانهاي مجرب و كارآزموده بود؛ آغاز شد.
در اين دوره روال فراخوان آثار و بررسي و داوري آن ها در كار گروههاي علمي ياد شده مانند دوره اول جشنواره سپري شد و در بخش داوري، هيأت هاي داوري با همكاري؛ دانشگاه با قرالعلوم(ع)در بخش دين و انديشه سياسي؛ مؤسسه آموزشي و پژوهشي امام خميني(ره)در بخش فقه سياسي؛ مدرسه عالي شهيد مطهري در بخش فقه، قرآن و حديث؛ اساتيد دانشگاه تهران در بخشهاي فقه و مباني حقوق، حديث و قرآن تعيين و دعوت به همكاري شدند.
طبق گزارش معاونت آموزشي و پژوهشي سازمان تبليغات در بخش تأليف شاخصهاي ارزيابي محتوا، روش، ساختار و شكل مورد توجه داوران در جداول ارزيابي آثار بود. همچنين در بخش ترجمه نيز، محتوا، روش، ساختار و ترجمه مورد نظر هيأت داوران قرار داشت.
برگزيدگان دومين جشنواره
امسال با توجه به رسيدن سه هزار و پانصد و چهل پنج كتاب به دبيرخانه جشنواره و طي چهار مرحله داوري اسامي برگزيدگان و دريافت كنندگان لوح تقدير جشنواره از سوي دبيرخانه اعلام شد كه در اينجا به ذكر كتاب هاي برگزيده و پديدآورندگان بسنده مي كنيم.كتاب خواجه نصيرالدين طوسي فيلسوف گفتگو از دكتر ديناني، امر به معروف و نهي از منكر در انديشه اسلامي ترجمه احمد نمايي، فراسوي حجاب از بهجت يزدي، مدخل علم و فقه، نويسنده اين مدخل حجت الاسلام رضا اسلامي بوده، نظريه هاي جهاني شدن و دين از دكتر حسين كچوئيان، پس پرده هولوكاست از محمدتقي تقي پور، امام علي و خوارج و كتاب سيرت جاودانه از دكتر محمد سپهري، كتاب آيين خاتم از حجت الاسلام محمد حسن قراملكي، باروريهاي پزشكي از ديدگاه فقه و حقوق از حجت الاسلام محمدرضا رضانيا.
در بخش علوم و معارف اسلامي شاخه قرآن و حديث نيز آيت الله ري شهري پژوهشگر برتر شناخته شدند و در بخش ويژه كتاب هاي مربوط به پيامبر اعظم(ص)كتاب سيره و سنت رسول اعظم(ص)ترجمه حجت الاسلام احمد امامي لوح و تنديس جشنواره را به خود اختصاص داد.
دغدغه ها
اينكه 24 درصد كتابهاي چاپ شده در سال 85 در حوزه دين بوده است، توجه ويژه به اين حوزه را در عرصه نشر مي رساند. اما اين كه موج جمعيت جوان و اغلب دانشجو و دغدغه هاي ديني و فلسفي شان چگونه بايد پاسخ داده شود؟ سطوح مختلف اين قسمت عمده از نشر چگونه است؟و روشمندي تأليف و نگاههاي برون ديني و درون ديني اي كه در فراهم آمدن كتاب هاي حوزه هاي دين مدنظر قرار مي گيرد از جمله پرسشهاي ما از صفار هرندي وزير م محترم ارشاد و حجت  الاسلام خاموشي رئيس سازمان تبليغات بود كه با حضورشان در مراسم جشنواره پاسخگوي قسمتي از سئوالات ما نيز بودند. صفار هرندي در جواب توجه به حجم بالاي كتب منتشره در حوزه دين به ما گفت: با توجه به اينكه ما در جامعه اسلامي هستيم و گرايشات اصلي به سمت دين مي باشد آمار بالاي كتاب هاي چاپ شده و تجديد چاپ در اين حوزه خارج از تصور نيست.
وزير ارشاد ضمن اينكه تصريح كرد در حوزه دين كتابهاي خوب و زيادي چاپ شده گفت: اگر ما چاپ قرآن مجيد و نهج البلاغه را كه در آمار كتابهاي حوزه دين بخش قابل توجهي را به خود اختصاص داده جدا كنيم، متوجه مي شويم سطح كتابها باز بالاست چرا كه در كشور ما گرايش بسياري به سمت دين وجود دارد. صفار هرندي كتابهاي توليد شده در حوزه دين را جوابگوي تمام اقشار جامعه دانست و اضافه كرد: در سطوح  آكادميك توليدات خوبي داشتيم و همچنين در سطوح عامه پسند نيز كتابهاي مناسبي چاپ شده و اكنون حتي در اين حوزه كتابهايي براي نوجوانان و كودكان نيز به صورت تخصصي تاليف مي شود. كتابهايي كه توانسته اند كودك را به سمت مفاهيم و آشناسازي با فرهنگ خداپرستي و گرايشات معنوي سوق دهد.وزير همچنين در پاسخ به سئوال ما پيرامون رابطه جوانان و پرسشهاي ديني آنها با كتابهاي منتشره در حوزه دين افزود:  توليد كتاب در حوزه دين با توجه به دغدغه هاي ديني و فلسفي كه پاسخگوي پرسشهاي نسل جوان باشد كم و بيش صورت گرفته و در بسياري از كتابها سعي شده آگاهي ديني در تلفيق با دانش امروزي باشد چرا كه امروز بهترين فرصت ماست وقتي كه نسلي جوان، آماده و هشيار داريم.
حجت  الاسلام خاموشي، رئيس سازمان تبليغات نيز در پاسخ به اين پرسش  ما استفاده از پژوهشگران متخصص در حوزه توليد كتاب دين را با توجه به نيازهاي افراد جامعه و به خصوص قشر جوان پرسشگر از مهمترين فعاليت هاي سازمان تبليغات برشمرد. ايشان همچنين درباره دومين جشنواره كتاب دين گفتند در كنار تقدير از كتابهاي برتر حوزه دين، آثار پژوهشي   اي كه به صورت كتاب توليد نشده اما بسيار با ارزش بودند نيز به اين جشنواره راه يافته است.
برگزاري دومين دوره جشنواره دين متقارن با روز معلم، بزرگداشت استاد شهيد مطهري و آغاز بيستمين نمايشگاه كتاب بود، اين تقارن با تمام نسبت هايي كه با رخدادهاي مقرون خود داشت اما سبب شد تا اندكي اين اهتمام جدي در سايه و حاشيه رخدادهاي ديگر بماند كه اميدواريم در دوره هاي آتي آن اين چنين نباشد.]]>
</TEXT>
</DOC>
<DOC>
<DOCID>HAM2-860216-088</DOCID>
<DOCNO>HAM2-860216-088</DOCNO>
<ORIGINALFILE>/1386/860216/world/_ketabw.htm</ORIGINALFILE>
<ISSUE>يكشنبه 16 ارديبهشت 1386</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[پيشنهاد كتاب]]>
</TITLE>
<TEXT>
<IMAGE>/1386/860216/world/012891.jpg</IMAGE>
<![CDATA[
كتاب هاي ونه گات را از دست ندهيد
محمدرضا عبدالملكيان كه نام او را با مجموعه شعر ساده با تو حرف مي زنم به ياد داريم، خواندن آثار كورت ونه گات را به خوانندگان اين ستون پيشنهاد مي كند.
او مي گويد: كورت ونه گات نويسنده آلماني تبار آمريكايي اخيراً درگذشت. ونه گات به گفته خودش يك نويسنده بدون مرز بود و كارهاي بسيار ارزشمندي داشت كه معروفترين آنها سلاخ خانه شماره پنج است. بعد از شنيدن خبر درگذشت او فرصتي دست داد كه آثارش را مرور كنم.
او درباره ويژگي هاي كتاب هاي ونه  گات مي گويد: خلاقيت ويژه ونه گات و دنياي آميخته به طنز خاص او، مي تواند تازگي هاي فراواني براي جماعت اهل قلم و علاقه مندان رمان داشته باشد. بنابراين خواندن كتاب هاي او به خصوص سلاخ خانه شماره پنج را به خوانندگان همشهري توصيه مي كنم. اين كتاب را انتشارات روشنگران و مطالعات زنان منتشر كرده است.
عبدالملكيان با چاپ دوم گزينه اشعارش كه توسط انتشارات مرواريد منتشر شده است، در نمايشگاه بيستم حضور دارد.
]]>
<IMAGE>/1386/860216/world/012894.jpg</IMAGE>
<![CDATA[
كمدي الهي
عليرضا خمسه كه شنيدن نامش هميشه خنده را به ياد مي آورد، درباره بهترين كتابي كه اخيراً خوانده است، مي گويد: به تازگي دوباره كتاب كمدي الهي دانته را دست گرفته ام و به خوانندگان همشهري توصيه مي كنم آن را دوباره بخوانند.
اين كتاب سرشار از اسطوره هاي اقوام مختلف و در واقع تلفيقي از تفكر شرقي ها و غربي ها و يك كتاب اخلاق گرايانه است. او ادامه مي دهد: به جز اين اثر، پيشنهادم به دوستان اين است كه رمان هاي ايراني را كه منتشر مي شود، بخوانند. چون تعداد رمان هاي ايراني از 300 عنوان در سال 84 به 60عنوان در سال 85 رسيده و گويا تعداد خواننده ها به يك پنجم رسيده است كه تعداد تا اين حد كم شده است!
بنابراين فكر مي كنم خوانندگان شما مي توانند با انتخاب رمان هاي ايراني به نويسندگان ايراني كمك كنند. او مي گويد: اخيراً چند كتاب از خانم ناهيد كبيري را هم خواندم كه نام آنها را نمي برم چون فكر مي كنم خوانندگان ستون شما خودشان اهل كتابند. بنابراين ما نخ را مي دهيم كه خودشان دنبال كلاف بروند! خمسه مي گويد: پيشنهادم به خواننده هاي شما اين است كه در مراسم انتخاب رمان هاي برتر كه شنبه آينده با عنوان روزي روزگاري در خانه هنرمندان برگزار مي شود، شركت كنند.]]>
</TEXT>
</DOC>
<DOC>
<DOCID>HAM2-860216-089</DOCID>
<DOCNO>HAM2-860216-089</DOCNO>
<ORIGINALFILE>/1386/860216/world/_sciew.htm</ORIGINALFILE>
<ISSUE>يكشنبه 16 ارديبهشت 1386</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[كوه يخي نزديك است!]]>
</TITLE>
<TEXT>
<IMAGE>/1386/860216/world/012876.jpg</IMAGE>
<![CDATA[
گروه سلامت - عظيم الجثه ترين كشتي ساخته بشر در سال 1918 كه قرار بود از انگلستان عازم آمريكا شود، به علت غفلت ديده بان كشتي، در اثر برخورد با كوه يخي، با همه مسافرانش، از همه طبقات جامعه(ثروتمند، متوسط و فقير)غرق شد. فاجعه ايدز در دنياي معاصر وجوه اشتراك زيادي با فاجعه تايتانيك دارد. روبان قرمز نماد اين كشتي نيز هشدار مي دهد كه در كنار مفاهيمي چون عشق، خطر نيز نزديك است. اينجاست كه گفته ثريا احمد عبيد، مدير اجرايي صندوق جمعيت سازمان ملل مصداق پيدا مي كند كه: عقربه هاي ساعت ايدز شتابان رو به جلو مي رود و بايد آن را متوقف كرد. ساعت ايدز به ما يادآوري مي كند كه تا چه حد كار ما بايد فوريت داشته باشد. هرچه تعداد افراد مبتلا به ايدز زيادتر مي شود اين ساعت تيك تيك بلندتري مي كند چرا كه پشت سر هر فرد مبتلا به ايدز يك خانواده وجود دارد.
اجراي برنامه هاي كاهش آسيب
برنامه كاهش آسيب، كه چند سالي است از سوي سازمان ملل متحد و سازمان جهاني بهداشت پيگيري مي شود، يك حركت جهاني است كه در پاسخ به بحران فزاينده ايدز در دهه 80 ايجاد شده و هدف آن كاهش آسيب ناشي از مصرف مواد مخدر است. براساس رويكرد كاهش آسيب مي توان از عوارض نامطلوب يك عمل مضر كاست. بدون آنكه ضرورتا با كاهش آن عمل همراه باشد به عبارت ديگر به نوعي بيانگر دفع افسد بر فاسد است.
با توجه به وجود حدود 200 هزار معتاد تزريقي در ايران واز طرفي ميزان بالاي شيوع اچ اي وي و ايدز( بين 5 تا 25 درصد)در مصرف كنندگان تزريقي مواد در كشور، به برنامه هاي كاهش آسيب به عنوان يكي از استراتژي هاي مهم برنامه كشوري پيشگيري و كنترل ايدز توجه شده است. در قانون برنامه چهارم توسعه كشور بر اساس مواد 86 و 97، دولت به اجراي برنامه هاي كاهش آسيب در معتادان و گروه هاي آسيب پذير مكلف شده و بر اولويت قرار دادن استراتژي كاهش آسيب مشاركت دادن مردم و بخش هاي غير دولتي و آموزش هاي مهارت محور تاكيد شده است. همچنين بر اساس ماده 26 همين قانون، دولت به صدور پروانه فعاليت براي متقاضيان ارائه خدمات به گروه هاي پرخطر مانند معتادان و زنان و كودكان خياباني مكلف شده است. از طرفي به منظور دست يابي به اهداف استراتژي كاهش آسيب و ساماندهي معتادان خياباني سخت در دسترس كميته كشوري كاهش آسيب تشكيل شد كه اين كميته ايجاد تيم هاي سيار كمك رسان، تأسيس مراكز گذري(dic)، مراكز مشاوره بيماري هاي رفتاري و همچنين تقويت و تجهيز مراكز بهداشتي درماني شهري و مراكز بهزيستي نزديك به محله هاي پرخطر را هدايت كرده است.
با اين اوصاف، اجراي برنامه هاي كاهش آسيب در ايران هنوز با چالش هايي روبه روست. پوشش پيشگيري به اندازه اي بالا نيست كه روند شيوع اچ اي وي تغيير كند؛ توزيع متادون و ساير اقلام مورد نياز نامنظم است و كمبود منابع انساني هم مزيد بر علت است. كارشناسان مي گويند بدون فراهم شدن اين اسباب، پيشرفت برنامه هاي كاهش آسيب ابتدايي تا رسيدن به حداقل آستانه لازم جهت نشان دادن تاثير با شكست مواجه خواهد شد.
آخرين وضعيت ايدز در ايران
بر اساس آخرين گزارش وزارت بهداشت، درمان و آموزش پزشكي شمار آلوده شدگان به hiv/aids در كشور تا تاريخ اول فروردين ماه 86، 14 هزار و 544 نفر بوده است. بر اساس اين گزارش از اين تعداد، 13 هزارو 726 نفر(4/94 درصد)مرد و 818 نفر(6/5 درصد)زن هستند. همچنين تعداد مبتلايان به ايدز(ورود به مرحله نهايي بيماري)928 نفر است كه شامل 850 مرد(6/91 درصد)و 78 زن(4/8 درصد)مي شوند
همچنين تاكنون يك هزار و 827 ايراني نيز در اثر ابتلا به ايدز جان خود را از دست داده اند كه از اين تعداد يك هزار و 760 نفر(3/96 درصد)مرد و 67 نفر(7/3 درصد)زن بوده اند.
بر پايه اين گزارش و بر اساس موارد مبتلا به hiv بر حسب جنس و سن، رده سني 25 تا 34 سال با چهار هزار و 393 مبتلا(1/39 درصد مرد و 2/38 درصد زن)و سپس رده سني 35 تا 44 سال با سه هزار و 627 فرد مبتلا، آلوده ترين رده سني درگير در كشور گزارش شده است و اين در حاليست كه رده سني صفر تا 4 سال با شيوع 2/0 درصد كمترين ميزان آلودگي را بخود اختصاص داده است.
همچنين بر اساس تعداد موارد مبتلا به hiv و ايدز بر حسب جنس و راه انتقال، در ايران تا تاريخ اول فروردين 86 اعتياد تزريقي با 5/65 درصد، راه انتقال غالب و سپس راه انتقال نامشخص با 9/24 درصد، راه انتقال از طريق تماس جنسي 4/7 درصد، دريافت خون و فراورده هاي خوني با شيوع 7/1 درصد و بالاخره انتقال از مادر به كودك با شيوع 5/0 درصد به ترتيب راه هاي انتقال بعدي به لحاظ شيوع و فراواني گزارش شده است.
بر اساس تعداد موارد مبتلا به hiv و ايدز بر حسب راه انتقال و سن در ايران، در رده سني 25 تا 34 سال با 4 هزار و 393 مبتلا، راه انتقال غالب، اعتياد تزريقي و سپس راه انتقال نامشخص و تماس جنسي خون و فراورده هاي خوني و در نهايت از طريق مادر به كودك است.
بر اساس تعداد موارد فوت شده بر حسب جنس و سن نيز مردان 25 تا 34 ساله(606نفر)و سپس مردان 35 تا 44 ساله(566 مورد)بيشترين قربانيان ايدز در كشور هستند. راه انتقال در يك هزار و322 نفر از مرداني كه در اثر ابتلا به ايدز جان خود را از دست داده اند اعتياد تزريقي بوده است و به عبارتي راه انتقال غالب در فوت شدگان ايدز در كشور به ترتيب اعتياد تزريقي با شيوع 73 درصد، راه انتقال نامشخص 2/10 درصد، راه تماس جنسي با 3/9 درصد فراواني، دريافت خون وفراورده هاي خوني با شيوع 8/6 درصد و بالاخره مادر به كودك 7/0 درصد بوده است.]]>
</TEXT>
</DOC>
<DOC>
<DOCID>HAM2-860216-090</DOCID>
<DOCNO>HAM2-860216-090</DOCNO>
<ORIGINALFILE>/1386/860216/world/_sciew.htm</ORIGINALFILE>
<ISSUE>يكشنبه 16 ارديبهشت 1386</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[گفت وگو با رئيس اداره ايدز وزارت بهداشت
آماري از رفتارهاي پرخطر نداريم]]>
</TITLE>
<TEXT>
<IMAGE>/1386/860216/world/012903.jpg</IMAGE>
<![CDATA[
عكس: جواد گلزار
مراقبت و درمان موارد مبتلا به اچ اي وي و ايدز و خانواده آنان و همچنين مراقبت و درمان بيماري هاي مقاربتي به عنوان دو استراتژي مجزا در برنامه كشوري پيشگيري و كنترل اچ اي وي و ايدز مورد توجه قرار گرفته است
مريم غفاري
ارائه سرنگ رايگان به كجا رسيد؟
با توجه به اين كه شايع ترين راه ابتلا به اچ اي وي و ايدز در ايران تزريق با سرنگ مشترك در مصرف كنندگان تزريقي مواد مخدر است، به طورجدي به اجراي برنامه هاي سرنگ و سوزن به عنوان يكي از راه هاي موثر در زمينه كاهش آسيب توجه شده است و دسترسي به سرنگ يك بار مصرف براي معتادان تزريقي مراجعه كننده به مراكز مشاوره رفتاري مشخصا به عنوان يك هدف اساسي در برنامه كشوري گنجانده شده. محور اصلي برنامه هاي سرنگ و سوزن منع معتادان تزريقي از اشتراك در وسايل تزريق به منظور پيشگيري از ابتلا به اچ اي وي و ساير عفونت هايي است كه از راه خون منتقل مي شوند. صدور بخشنامه رئيس قوه قضائيه در حمايت از توزيع سرنگ و سوزن براي مصرف كنندگان تزريقي مواد نقطه عطفي در اجراي برنامه هاي كاهش آسيب در جمهوري اسلامي ايران بود و اين برنامه با قوت در حال اجراست. در برنامه سرنگ و سوزن گستره وسيعي از خدمات مانند ارائه وسايل استريل تزريق، ارائه آموزش و اطلاعات در باره كاهش آسيب هاي ناشي از تزريق مواد، ارجاع به كلينيك هاي ترك اعتياد و مراقبت پزشكي انجام مي شود.
تاكيد برنامه اول مبارزه با ايدز، بر پيشگيري بود كه اين مسئله در برنامه دوم هم پيگيري مي شود. اما در برنامه دوم مبارزه با ايدز، در خصوص مراقبت و درمان چه كارهايي قرار است انجام شود؟
مراقبت و درمان موارد مبتلا به اچ اي وي و ايدز و خانواده آنان و همچنين مراقبت و درمان بيماري هاي مقاربتي به عنوان دو استراتژي مجزا در برنامه كشوري پيشگيري و كنترل اچ اي وي و ايدز مورد توجه قرار گرفته است. دسترسي صد در صد افراد مبتلا به خدمات درمان تخصصي ضد رتروويروسي و خدمات مشاوره اي رايگان و دسترسي صددرصد آنها به خدمات تشخيص و پيشگيري رايگان از جمله اهداف نهايي برنامه محسوب مي شوند. در اين راستا در كشور فعاليت هايي درزمينه غربالگري خون از نظر اچ اي وي، احتياطات همه جانبه و پيشگيري بعد از مواجه با اچ اي وي وجود دارد. اما قرار است براي افراد مبتلا به اچ اي وي و ايدز، درمان عفونت هاي فرصت طلب، درمان ضد رتروويروسي، خدمات تنظيم خانواده، حمايت رواني اجتماعي از مبتلايان و خانواده آنها درمان و مراقبت تكميلي براي عفونت هاي شايع مرتبط با اچ اي وي، پيشگيري با كوتريموكسازول و تشخيص ودرمان سل هم اضافه شود. دستورالعمل كشوري مراقبت باليني مبتلايان به اچ اي وي و ايدز در ايران كه بر اساس الگوريتم هاي سازمان جهاني بهداشت تدوين شده بود مجددا بازبيني شد.
همچنان مراقبت و درمان بيماران اچ اي وي وايدز در ايران صرفا به عهده وزارت بهداشت و واحدهاي محيطي آن يعني دانشگاه هاي علوم پزشكي در سراسر كشور است؟
بله.
گفته شده كه برنامه دوم كشوري ايدز با استراتژي پيشگيري مثبت، كه به تازگي از سوي سازمان جهاني بهداشت تصويب شده اجرا مي شود. استراتژي مثبت يعني چه؟
استراتژي پيشگيري مثبت مصوب سازمان جهاني بهداشت، سرلوحه كار اين اداره از امسال خواهد بود. اين راهبرد بدين معناست كه افراد اچ اي وي مثبت را طوري توانمند كنيم كه خودشان نسبت به انتقال اين بيماري به همسر، خانواده،دوستان معتاد و در نهايت به جامعه حساس شوند و پيشگيري به عمل آورند. براي اجراي اين برنامه بايد بستر لازم فراهم شود و جامعه پذيراي اين گروه باشد. با طرد اين بيماران نه تنها اين بيماري مخفي نمي ماند بلكه منجر به اپيدمي زودرس اين بيماري خطرناك مي شود. دومين برنامه كشوري پيشگيري و كنترل اچ اي وي و ايدز، يك برنامه 3 ساله است كه منطبق با برنامه استراتژيك و اهداف برنامه چهارم توسعه تنظيم شده و با محوريت گروه هدف و استراتژي تعيين شده است.
در اين برنامه 4 گروه اصلي هدف؛ جمعيت عمومي، افراد با رفتار پرخطر، افراد در معرض خطر، افراد اچ اي وي مثبت و خانواده هاي شان مورد نظر هستند و جوانان، صاحبان مشاغلي مثل رانندگان و افرادي كه ناگزير به مهاجرت و سفر هستند در گروه هاي در معرض خطر طبقه بندي شده اند. دانش آموزان، دانشجويان و سربازان هم در قالب اين 4 گروه اصلي در محور برنامه ريزي قرار مي گيرند.
اولويت كاري اين برنامه در سال جاري چيست؟
ارتقاي كيفي خدمات مراكز مشاوره بيماري هاي رفتاري بر اساس استاندارد هايي كه برايشان تعريف مي شود مكلف شديم در نظام جامع مديريت اطلاعات يك بازنگري در بحث گزارش گيري و گزارش دهي با همكاري سازمان زندان ها، سازمان بهزيستي و انتقال خون داشته باشيم.
يك سوال كليشه اي. آمارهايي كه شما به عنوان آمار رسمي اعلام مي كنيد، چقدر با آمارهاي حقيقي اختلاف دارند؟
آمار رسمي ايدز در ايران حدود 14 هزار نفر است، اما چون در بحث ايدز امكان بيمار يابي فعال وجود ندارد و با رفتارهاي پرخطر كه معمولا پنهاني است مرتبط است، تخمين زده مي شود كه در كشور 60 تا 70 هزار نفر فرد مبتلا به اين بيماري داشته باشيم.
در حال حاضر كشور ما در چه مرحله اي از اين بيماري قرار دارد؟
كشور مادر مرحله اپيدمي متمركز معتادان تزريقي به سر مي برد و طبق آخرين آمار حدود 65 درصد از طريق انتقال تزريقي است، 5/7 درصد آميزشي و 5/25 درصد ناشناخته، كه حدس مي زنيم قسمت عمده اين موارد ناشناخته هم به روش انتقال جنسي است، اما به دليل تابويي كه وجود دارد مشخص نشده اند.
در خصوص تغييرالگوي ايدز به سمت رابطه جنسي در كشور بيشتر توضيح مي دهيد؟
موج اول بروز بيماري ايدز در ايران از سال 65 با مشاهده مواردي از ابتلا به اين بيماري از طريق فرآورده هاي خوني آغاز شد و از دهه 70 به بعد وارد موج دوم اين بيماري كه انتقال ويروس اين بيماري از طريق سرنگهاي آلوده و مشترك و اعتياد تزريقي بود شديم، اما در سالهاي اخير به نظر مي رسد رفته رفته خطر بروز موج سوم الگوي ابتلا به اين بيماري به سمت آميزشي و رابطه جنسي غير ايمن در حال افزايش است. با توجه به اينكه آمارهاي موجود به صورت تجمعي است و نيز به علت اينكه بسياري از مواردي كه به تازگي شناسايي مي شود ممكن است در سالهاي قبل مبتلا شده باشند نمي توان تحليل دقيقي در مورد الگوي غالب اين بيماري در كشور ارائه كرد، اما به نظر مي رسد با توجه به جوان بودن جمعيت كشور ما خطر غالب شدن الگوي جنسي روز به روز در حال افزايش است و اين خطر بزرگي است كه بايد در مقابل آن كاملا هوشيار باشيم و با آموزش همگاني و به خصوص به نسل جوان از بروز فاجعه اي در آينده پيشگيري كنيم.
مطالعه اي درباره وضعيت رفتارهاي جنسي پر خطر انجام شده است؟
متاسفانه اطلاعات ما در مورد شيوع رفتارهاي پر خطر جنسي در ميان جوانان و به خصوص زنان خياباني در كشور بسيار اندك و پراكنده است، به خصوص اينكه اين نوع رفتارها به صورت پنهاني انجام مي شود. بنابراين لزوم شناسايي گروه زنان خياباني و ميزان رفتارهاي پر خطر در جوانان بيش از هر زمان ديگر احساس مي شود تا همان طور كه در مورد معتادان با اجراي برنامه كاهش آسيب مانند دادن سرنگ و سرسوزن يكبار مصرف ووسايل پيشگيري رايگان درصدد كنترل اين پديده بر آمديم در مورد اين گروه از بيماران نيز روشهاي آموزشي و كاهش آسيب را اعمال كنيم. به طور كلي در زمان حاضر ميزان شيوع بيماري ايدز در كشور ما بين 1/0 تا 4/0 جمعيت كشور است بنابراين براي اجراي برنامه هاي آگاه كننده و هشدار دهنده و آموزش عمومي فرصت داريم و بايد هر چه زودتر اطلاعات كامل و شفافي را در مورد خطر اين بيماري در اختيار عموم مردم قرار دهيم. البته اطلاعات كلي در حدي داريم مثل اين كه اكثر زنان مبتلا به ويروس ايدز در كشور ما از طريق همسران معتاد تزريقي خود گرفتار شده اند و 20 درصد معتادان تزريقي رفتار پر خطر جنسي هم داشته اند، يك سوم معتادان تزريقي متاهل رابطه جنسي خارج از خانواده هم داشته اند كه بيشتر آن با زنان خياباني بوده است و 70 درصد معتادان تزريقي نيز تا قبل از 20 سالگي رابطه جنسي را تجربه كرده اند.
در مورد آمار جهاني ايدز و وضعيت كشور ما با ساير كشورها هم مقايسه اي مي كنيد؟
بر اساس آخرين آمار موجود كه مربوط به سال 2005 ميلادي است 40 ميليون و 300 هزار نفر تاكنون در جهان مبتلا به ويروس hiv يا بيماري ايدز هستند كه از اين تعداد 4 ميليون و 900 هزار نفر فقط در سال 2005 شناسايي شده اند. بر اساس اين آمار همچنان ميزان ابتلا به اين بيماري از طريق اعتياد تزريقي بيشترين است اما در سالهاي اخير انتقال ويروس از راه تماس جنسي عمده ترين راه انتقال اين بيماري در جهان است كه بيش از همه گروه جوانان را در معرض خطر قرار داده است.]]>
</TEXT>
</DOC>
<DOC>
<DOCID>HAM2-860216-091</DOCID>
<DOCNO>HAM2-860216-091</DOCNO>
<ORIGINALFILE>/1386/860216/world/_sciew.htm</ORIGINALFILE>
<ISSUE>يكشنبه 16 ارديبهشت 1386</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[مروري بر نقش ورزش در سلامت جسم]]>
</TITLE>
<TEXT>
<IMAGE>/1386/860216/world/012906.jpg</IMAGE>
<![CDATA[
طاهره حيدري همداني
همه ما كمابيش مي دانيم كه فعاليت ورزشي دائم، تناسب فيزيكي بدن را بهبود مي بخشد و عوارض ناشي از بيماري هاي قلب و عروق، چاقي و فشار خون را به تأخير انداخته يا از بروز آن جلوگيري مي كند. همچنين ورزش و بازي نقش مهمي  در تكوين شخصيت كودكان داشته و براي رشد و نمو طبيعي كودكان لازم و ضروري است.
همچنين شركت در ورزش هاي فردي و گروهي در دوران بلوغ بر تندرستي جسمي  و رواني و حل مشكلات رفتاري فرد از قبيل گوشه گيري- كم رويي، انزوا و پرخاشگري تأثير بسزايي دارد، به همين دليل والدين و مربيان بايد سعي كنند تا ورزش را به شكل متعادل در برنامه زندگي كودكان جاي دهند.
چرا كه ورزش، از مهم ترين عناصر بهداشت جسمي  و رواني است و چنانچه مرتب انجام شود، علاوه بر در برداشتن لذت جسماني، اعتماد به نفس فرد را نيز تقويت مي كند و سبب افزايش فعاليت هاي اجتماعي و در نتيجه تداوم سلامت جسمي  رواني و نشاط و تحرك مداوم در زندگي فرد مي شود.
نتايج جديدترين تحقيقات بين المللي نيز حاكي از آن است كه ورزش و فعاليت بدني به عنوان راهكار اصلي پيشگيري از بسياري از بيماري ها و عامل ايجاد سلامت عمومي  و كاهش سطح ناتواني است تا جايي كه بسياري از بيماري ها مانند ديابت، بيماري هاي قلب و عروق و پرفشاري خون به وسيله ورزش قابل پيشگيري هستند.
ديابت و ورزش
ديابت يا مرض قند، متداولترين بيماري غدد است و فراواني آن تقريباً در ايران 4درصد و در دنيا يك تا 2درصد مي باشد. بيماري ديابت بر دو نوع يك و دو است:
ديابت نوع اول: اين نوع ديابت وابسته است به ترشح انسولين در بدن يعني به علت كمبود ترشح اين هورمون پديد مي آيد و معمولاً قبل از 40سالگي حادث مي شود، اين افراد معمولاً چاق هستند.
ديابت نوع دوم: اين ديابت، غيروابسته به انسولين است. علت آن ترشح غير طبيعي انسولين و مقاومت بافت هاي بدن نسبت به عمل انسولين است. بيماراني كه به اين نوع ديابت دچار مي شوند، اغلب چاق و سنگين وزن هستند.
ورزش همچون تغذيه در كنترل ديابت مهم و تأثير مثبت آن در كنترل قند خون از ديرباز شناخته شده است. ورزش در كنترل هر دو نوع ديابت يك و 2 موثر است. ديابتي ها بايد ورزش روزانه را بطور منظم در ساعت معين و ترجيحاً زماني از روز كه سطح خون به ميزان حداكثر خود مي باشد، انجام دهند.
در افراد ديابتي برنامه ريزي و ورزش مي تواند خطر كاهش قند خون را ايجاد كند، اين عارضه در طول ورزش زياد در مدت يك يا چند ساعت پس از ورزش به وجود مي آيد و عامل آن افزايش ميزان جذب انسولين و مصرف قند خون در سلامت عضلات مي باشد. بنابراين علاوه بر داشتن يك برنامه متناسب و منظم روزانه بايد هنگام ورزش مواد قندي به شكل آب پرتغال، نوشيدني هاي شيرين يا چند حبه قند در دسترس باشد.
چاقي
بهترين راه كنترل چاقي عبارت است از تلفيق متناسب يك برنامه ورزشي با يك رژيم غذايي كاهنده وزن پيشگيري و يا درمان چاقي اساساً بر اين است كه درصد انباشت چربي بدن كاهش يابد، رژيم غذايي به تنهايي هم چربي و هم عضله را كاهش مي دهد اما تمرينات ورزشي چربي را كاهش و به توده عضلاني مي افزايد.
رژيم هاي غذايي كوتاه مدت كه به طور معمول براي كنترل وزن بدن استفاده مي شوند عموماً براي دستيابي به يك نتيجه دراز مدت از حيث كاهش وزن ناكافي بوده و احساس خستگي در فرد ايجاد كرده و بدن فرد تمايل بيشتر به چاق شدن پيدا خواهد كرد. غالباً ديده مي شود كه در پي قطع رژيم غذايي، مجدداً چاقي عود مي كند و سپس مي تواند اثرات رژيم غذايي بعدي را با مشكل روبه رو سازد. تركيب تمرينات ورزشي و رژيم غذايي صحيح در حفظ كنترل وزن بدن موثر است. در اين روش بدن از آمادگي برخوردار مي شود و احساس شادابي به فرد دست مي دهد. اين نكته حائز اهميت است كه برنامه هاي ورزشي بايد يك سير تدريجي پيش رونده از نظر شدت و مدت تمرينات بدني را طي كند.
افراد چاق نيز خود به چنين برنامه هايي بيشتر راغب هستند و از آن بيشتر استقبال مي كنند، زيرا به جاي فعاليت بسيار شديد فيزيكي بر پايه طولاني بودن زمان فعاليت استوار هستند. هدف اوليه برنامه ورزشي فرد چاق بايستي اين باشد كه عادت به نرمش و تمرينات بدني در وي ايجاد شود، آنگاه مي توان ميزان فعاليت بدني را به تدريج به حدي رساند كه انتظار مي رود بر اثر افزايش كالري مصرفي، او را به سمت كاهش وزن سوق دهد.
تمريناتي كه از حيث وزن كم كردن فشار كمتري وارد مي آورند يا هيچ فشار ندارند، به ويژه در آغاز برنامه ورزشي توصيه مي شوند. پياده روي، شنا، دوچرخه سواري در جاده و پله نوردي جنبه هاي عالي حركات ورزشي براي اغلب بيماران چاق را تشكيل مي دهند.
براي بهره مندشدن از موهبت سلامتي، لذت بردن و مقاوم بودن در مقابل امراض، فعاليت هاي ورزشي بايد به مدت 30 دقيقه هر روز بخشي از زندگي شغلي و اجتماعي ما را تشكيل دهد.
30 دقيقه فعاليت ورزشي متوسط نه تنها به سلامتي فرد كمك مي كند، بلكه وي را در فعاليت هاي روزانه پوياتر نگه مي دارد.]]>
</TEXT>
</DOC>
<DOC>
<DOCID>HAM2-860216-092</DOCID>
<DOCNO>HAM2-860216-092</DOCNO>
<ORIGINALFILE>/1386/860216/world/_sciew.htm</ORIGINALFILE>
<ISSUE>يكشنبه 16 ارديبهشت 1386</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جهان سلامت
دستهاي كوچك خالي]]>
</TITLE>
<TEXT>
<IMAGE>/1386/860216/world/012900.jpg</IMAGE>
<![CDATA[
صدف كوه كن
دست هاي كوچك، قطعه نان هاي كوچكي طلب مي كنند. كجاي قصه را اشتباه نوشته اند كه كاسه هاي كوچك خالي پر نمي شوند؟ اگر كمي به دنيا بازتر بنگريم درمي يابيم يك كاسه سوپ بيشتر هم مي تواند آرزو باشد. سازمان برنامه ريزي غذاي سازمان ملل متحد اعلام كرده است كه بيش از 13ميليون كودك اندونزيايي زير پنج سال، از سوءتغذيه مزمن رنج مي برند. گزارش سازمان ملل تاكيد مي كند كه ميزان توليد غذا در اندونزي براي جمعيت بيش از 200ميليوني اين كشور كافي است اما مشكل عدم وجود تاسيسات زيربنايي كافي براي توزيع مناسب غذاي توليد شده است.
بردلي بوستو معاون اجرايي برنامه غذاي سازمان ملل در اندونزي در اين باره گفت: غذا كافي است اما مشكل نحوه رساندن آن بدست كساني است كه به آن نياز دارند.
بر اساس اين گزارش تقريبا نيمي از جمعيت 28ميليون نفري كودكان اندونزي از سوءتغذيه رنج مي برند.
مهمترين عارضه سوءتغذيه مزمن براي كودكان اندونزيايي بيماري كم خوني است بطوري كه نيمي از كودكان و نيز نيمي از جمعيت زنان باردار اندونزي كم خون هستند.
طبق گزارشي كه در2 ماه مه  2006 از سوي يونيسف منتشر شد، بيش از يك چهارم كودكان زير پنج سال در كشورهاي در حال توسعه كم وزن اند، به طوري كه بسياري از آنان در خطر مرگ قرار دارند. تغذيه نامناسب جهان شمول شده و عامل نيمي از مرگ وميرهاي كودكان جهان يعني سالانه 5-6 ميليون مرگ است.
اين گزارش كه پيشرفت براي كودكان: كارنامه تغذيه نام دارد، مي افزايد: ميزان كودكان كم وزن زير پنج سال از سال 1990 تنها اندكي كاهش داشته است. اين موضوع نشان مي دهد جهان در حمايت از كودكان ناتوان است.
خانم آن ونمن، مدير اجرايي يونيسف با اشاره به اينكه عدم پيشرفت در مبارزه با سوءتغذيه به كودكان و ملتها آسيب وارد مي كند، خاطر نشان كرد: تغذيه بيشترين تاثير را در بقاي كودك و تواناييهاي او در زندگي و يادگيري مفيد دارد.
اين گزارش همچنين نمودار پيشرفت ملي و منطقه اي را در جهت نيل به اهداف توسعه هزاره براي ريشه كني كامل فقر و گرسنگي مفرط تا سال 2015 نشان مي دهد. رسيدن به اين اهداف به اين معني است كه تعداد كودكان كم وزن كه بارزترين نشانه سوءتغذيه است بايد به نصف برسد. اما روند كنوني بيانگر آنست كه جهان راه درازي براي دستيابي به اين هدف پيش رو دارد.
ونمن مي گويد: هر كودك مبتلا به سوءتغذيه با چندين بحران جدي و بزرگ تغذيه اي ديگر دست به گريبان است. بسياري از اين كودكان از ويتامين و مواد معدني ضروري نظير يد، ويتامين آ و آهن محروم اند. كمبود ويتامين و مواد معدني شايد چندان به چشم نيايند، اما پيامدهاي آن در جهان كاملا آشكارند.
با وجود پيشرفت در برخي كشورها، متوسط كودكان كم وزن در كشورهاي رو به رشد در 15سال گذشته، تنها 5درصد كاهش نشان داده است. امروزه 27 درصد كودكان در كشورهاي رو به رشد، به عبارتي 146 ميليون كودك، كم وزن اند. حدود سه چهارم كودكان كم وزن جهان در 10 كشور متمركزند و نيمي  از آنان در سه كشور بنگلادش، هند و پاكستان قرار دارند. يونيسف معتقد است، اين آمار تنها جزئي ناچيز از فاجعه را نشان مي دهند.]]>
</TEXT>
</DOC>
<DOC>
<DOCID>HAM2-860216-093</DOCID>
<DOCNO>HAM2-860216-093</DOCNO>
<ORIGINALFILE>/1386/860216/world/_sciew.htm</ORIGINALFILE>
<ISSUE>يكشنبه 16 ارديبهشت 1386</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[نكته بهداشتي روز
علائم ضربه مغزي]]>
</TITLE>
<TEXT>
<![CDATA[همشهري آنلاين: ضربه مغزي يا ضغطه هنگامي رخ مي دهد كه ضربه يا نيرويي قوي باعث برخورد كردن مغز به استخوان هاي محكم جمجمه مي شود.
ضربه  هاي مغزي شديد ممكن است بر شيوه پردازش پيام ها در مغز تاثير بگذارد.
افرادي كه دچار ضربه مغزي مي  شوند، ممكن است نياز به نظارت دقيق و مراقبت پزشكي داشته باشند.
علائم هشداردهنده  رايج بروز ضربه مغزي يا ضغطه اينها هستند:
-1سردرد شديد.
-2 خواب آلودگي يا سرگيجه.
-3 تهوع يا استفراغ.
-4 گشاد شدن مردمك يك چشم بيش از چشم ديگر.
-5 ضعف ناگهاني در دست يا پا.
-6 از دست رفتن حافظه، اغتشاش ذهني يا فراموشكاري.]]>
</TEXT>
</DOC>
<DOC>
<DOCID>HAM2-860216-094</DOCID>
<DOCNO>HAM2-860216-094</DOCNO>
<ORIGINALFILE>/1386/860216/world/_sciew.htm</ORIGINALFILE>
<ISSUE>يكشنبه 16 ارديبهشت 1386</ISSUE>
<DATE calender="Western">2007-05-06</DATE>
<DATE calender="Persian">1386/02/16</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جدول اعداد
340]]>
</TITLE>
<TEXT>
<IMAGE>/1386/860216/world/012909.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
</HAMSHAHRI2>
