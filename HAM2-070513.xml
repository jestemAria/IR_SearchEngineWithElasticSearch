<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-860223-001</DOCID>
<DOCNO>HAM2-860223-001</DOCNO>
<ORIGINALFILE>/1386/860223/news/_adabh.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[ناشران برگزيده نمايشگاه هاي بين المللي نوزدهم و بيستم كتاب معرفي شدند
حداد عادل: از همين امروز به فكر نمايشگاه 21 باشيد]]>
</TITLE>
<TEXT>
<![CDATA[گروه ادب و هنر مراسم پاياني بيستمين نمايشگاه بين المللي كتاب تهران، عصر ديروز با حضور رئيس مجلس شوراي اسلامي در مصلاي تهران برگزار شد.
در اين مراسم، دكتر غلامعلي حدادعادل گفت: اين كه تعداد كتب منتشره در ايران از 2 هزار عنوان قبل از انقلاب به 53 هزار عنوان رسيده، در حالي كه جمعيت كشور دو برابر نشده، نشان از تحولي مثبت در عرصه كتاب است.حداد عادل يكي از عوامل ايجاد اين تحول را برگزاري نمايشگاه كتاب دانست و گفت: بيستمين نمايشگاه بين المللي كتاب اين تصور زيبا را در ذهن ترسيم مي كند، كه كشور ما همه ساله در ارديبهشت شاهد برگزاري يك جشن فرهنگي با حضور مؤلفان، ناشران، نويسندگان و خوانندگان كتاب است.
رئيس مجلس به سازمان فرهنگ و ارشاد اسلامي پيشنهاد كرد: از همين فردا در انديشه برگزاري نمايشگاه بيست و يكم باشند.
در مراسم ديروز ناشران نمونه نمايشگاه بيستم نيز جوايز خود را از رئيس مجلس شوراي اسلامي دريافت كردند.
اين ناشران در سه غرفه بزرگسال، كودك و نوجوان و ناشران شهرستاني به اين شرح انتخاب شدند:در حوزه بزرگسالان و بخش خصوصي انتشارات فرهنگ ميراث و در بخش دولتي مؤسسه انتشارات سوره مهر به عنوان ناشران نمونه نمايشگاه معرفي شدند.
همچنين در حوزه كودكان و نوجوانان و بخش خصوصي انتشارات پيدايش و در بخش دولتي انتشارات علمي فرهنگي عنوان بهترين ناشران نمونه نمايشگاه را دريافت كردند.از ميان ناشران شهرستاني انتشارات مركز نشر هاجر از استان قم نيز به دليل عرضه كتاب هاي مورد نياز جامعه، توجه به نياز مخاطبان، رعايت ضوابط و مقررات نمايشگاه، ارائه تخفيف مناسب به عنوان ناشر نمونه نمايشگاه معرفي شد.همچنين برگزيدگان دو بخش بين الملل و بازار جهاني كتاب در نمايشگاه امسال از ميان شركت كنندگان اين دو بخش معرفي شدند. در بخش بين المللي و لاتين، شركت غزال جوان و در بخش عربي مؤسسه نشر الهادي به عنوان برگزيده اعلام شدند.در بخش بازار جهاني از دو غرفه مؤسسه همشهري و كتابخانه ملي ايران تقدير به عمل آمد، ضمن آن كه در بخش بين المللي شركت خدمات دانش كتيبه كه در بخش عربي در نمايشگاه امسال شركت كرده بود شايسته تقدير اعلام شد.اما علاوه بر برگزيدگان نمايشگاه امسال، ناشران برگزيده نمايشگاه نوزدهم نيز كه سال گذشته معرفي نشده بودند، در مراسم ديروز معرفي شدند.
در بخش خصوصي و بزرگسال، انتشارات سخن به عنوان ناشر نمونه تهراني انتخاب شد؛ اما هيات داوران  در بخش كودك و نوجوان، هيچ ناشري را به عنوان برگزيده معرفي نكردند.
در بخش ناشران خصوصي شهرستاني نيز، انتشارات دليل ما در حوزه بزرگسال و عروج انديشه در حوزه كودك و نوجوان به عنوان بهترين ناشر سال 1385 معرفي شدند. هيات داوران اين انتخاب، در بخش دولتي انتشارات اميركبير را به عنوان ناشر نمونه بزرگسال و انتشارات مدرسه را به عنوان ناشر نمونه كودك و نوجوان در سال 85 انتخاب كرده اند. در نوزدهمين دوره از نمايشگاه بين المللي كتاب تهران و در بخش ناشران كودك و نوجوان، زيرشاخه ناشران بخش خصوصي، كتاب هاي بنفشه انتشارات قدياني و در زيرشاخه ناشران وابسته به دستگاه هاي دولتي و عمومي كانون پرورش فكري كودكان و نوجوانان و انتشارات مدرسه، به طور مشترك جايزه برتر را دريافت كردند.
در اين دوره و در بخش كتاب هاي بزرگسال هم كه سه زيرشاخه ناشران بخش خصوصي بزرگسال تهران، ناشران بخش خصوصي بزرگسال شهرستان و ناشران بخش دولتي و عمومي  بزرگسال دارد، در هريك از اين زيرشاخه ها به ترتيب انتشارات عابد،  انتشارات مدرسه امام علي ابن  ابيطالب و انتشارات بوستان كتاب به عنوان برگزيده معرفي و تقدير شدند.
ناشران نمونه سال 1385 قرار بود در مراسم افتتاحيه بيستمين نمايشگاه بين المللي كتاب تهران معرفي شوند كه به علت برخي از مشكلات اعلام نشده، اين كار به روز اختتاميه موكول شد.]]>
</TEXT>
</DOC>
<DOC>
<DOCID>HAM2-860223-002</DOCID>
<DOCNO>HAM2-860223-002</DOCNO>
<ORIGINALFILE>/1386/860223/news/_adabh.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نامه هاو خانه هاي جلال]]>
</TITLE>
<TEXT>
<IMAGE>/1386/860223/news/001212.jpg</IMAGE>
<![CDATA[
گروه ادب و هنرمدير اداره ميراث فرهنگي و گردشگري ساوجبلاغ درباره وضعيت خانه جلال آل احمد به ايسنا گفت: با توجه به اين كه خانه، وقف اولاد ذكور شده است، واگذاري آن به غير، ممكن نيست. ولي الله دهقان سانيچ، ادامه داد: هيچ حمايتي از سوي فرمانداري و نهادهاي ديگر از اين اداره نمي شود و مالكان كنوني خانه نيز مداركي را مبني بر وقف خانه به اولاد ذكور ارائه داده اند.
خانه پدري جلال  آل احمد كه اكنون در تملك پسرعموي جلال است، به انبار علوفه تبديل شده و از آن چيزي جز چند طاقچه و سر در باقي نمانده است. اما همزمان با اين خبر، جلد سوم نامه هاي سيمين دانشور و جلال آل احمد منتشر شده است. اين مجلد شامل نامه هاي اين دو نويسنده معاصر در سفرهاي كوتاه 1341-1344 است.]]>
</TEXT>
</DOC>
<DOC>
<DOCID>HAM2-860223-003</DOCID>
<DOCNO>HAM2-860223-003</DOCNO>
<ORIGINALFILE>/1386/860223/news/_adabh.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نخستين جشنواره فيلم كوتاه قرآني برگزار مي شود]]>
</TITLE>
<TEXT>
<![CDATA[فارس: دبير نخستين جشنواره دوسالانه بين المللي فيلم كوتاه قرآني گفت: شهريار بحراني، امين تارخ، جواد شمقدري، عزت الله انتظامي، علي نصيريان و ناصر شفق نخستين جشنواره دوسالانه بين المللي فيلم كوتاه قرآني را داوري مي كنند. عليرضا حاجي زاده در نشست رسانه اي اين دوسالانه گفت: در اين دوره از جشنواره، آثاري از كشورهاي هلند، اتريش، مكزيك، هند، فرانسه، نروژ و اروگوئه شركت خواهند داشت. وي درباره جوايز اين جشنواره گفت: به برگزيدگان اول هر بخش 14سكه بهار آزادي و آثار دوم 14نيم سكه و به برگزيدگان رشته هاي كارگرداني، تدوين و موضوعي پنج سكه بهار آزادي اهدا خواهد شد.]]>
</TEXT>
</DOC>
<DOC>
<DOCID>HAM2-860223-004</DOCID>
<DOCNO>HAM2-860223-004</DOCNO>
<ORIGINALFILE>/1386/860223/news/_adabh.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[جعفري جلوه: بايد كارهاي جدي تري مي كرديم]]>
</TITLE>
<TEXT>
<![CDATA[فارس: معاون سينمايي وزارت فرهنگ و ارشاد اسلامي گفت: ما بايد براي بهبود شرايط سالن هاي نمايش كارهاي جدي تري مي كرديم.محمدرضا جعفري جلوه تصريح كرد: در پايان سال 84، 251 سالن فعال داشتيم كه اين تعداد در سال 85 به 273 سالن رسيد، در پايان سال 86  بايد اين رقم اساساً به رشدي برسد كه حداقل 30 سالن به اين مجموعه سالن ها بيفزاييم. وي گفت: 35 سالن نمايش در سراسر كشور بازسازي كامل شد و طبيعتاً هزينه اي كه سينما شهر به عنوان نماينده معاونت سينمايي وزارت ارشاد در اين ماجرا اعمال كرد، قريب به 2 ميليارد تومان بود و چيزي معادل 2 ميليارد تومان و نيم از طرف صاحبان سالن ها سرمايه گذاري شد.]]>
</TEXT>
</DOC>
<DOC>
<DOCID>HAM2-860223-005</DOCID>
<DOCNO>HAM2-860223-005</DOCNO>
<ORIGINALFILE>/1386/860223/news/_adabh.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[كوتاه]]>
</TITLE>
<TEXT>
<![CDATA[تجليل از كيومرث پوراحمد
]]>
<IMAGE>/1386/860223/news/001203.jpg</IMAGE>
<![CDATA[
با نمايش فيلم كودكي نيمه تمام درباره كيومرث پوراحمد از اين فيلمساز تجليل مي شود. اين بزرگداشت كه از سري برنامه هاي نمايش فيلمهايي درباره سينماگران ايراني است روز چهارشنبه 26 ارديبهشت ماه سال جاري در فرهنگسراي هنر(ارسباران)برگزار مي شود. در اين مراسم قرار است، هوشنگ گلمكاني درباره پوراحمد سخنراني كند و فيلم مستند كودكي نيمه تمام به تهيه كنندگي رضا ميركريمي با مدت زمان 50 دقيقه و به كارگرداني مهدي اسدي به نمايش درآيد.
41 سال پژوهش كدكني
]]>
<IMAGE>/1386/860223/news/001200.jpg</IMAGE>
<![CDATA[
41 سال پژوهش دكتر محمدرضا شفيعي كدكني در قالب كتابي با نام قلندريه در تاريخ در روزهاي گذشته توسط انتشارات سخن منتشر شد. تصحيح آثاري چون اسرارنامه، الهي نامه و مصيبت نامه عطار و چشيدن طعم وقت از ميراث عرفاني ابوسعيد ابوالخير از ديگر آثار منتشر شده اين مولف و محقق در ماه هاي گذشته بوده است. كتاب زبان شعر در نثر صوفيه نيز قرار است به زودي از سوي اين مولف منتشر شود.
لطفي در راديو ايران
]]>
<IMAGE>/1386/860223/news/001206.jpg</IMAGE>
<![CDATA[
كنسرت محمدرضا لطفي، استاد تار ايران از صداي جمهوري اسلامي ايران شبكه سراسري راديو ايران پخش مي شود.
در پي پيشنهاد دوباره  محمدرضا لطفي، مبني بر پخش سراسري كنسرت از صدا و سيماي جمهوري اسلامي ايران، مسئول برپايي كنسرت هاي اين نوازنده ي نامي تار و سه تار ايران، احتمال تحقق چنين برنامه اي را در تلويزيون سراسري ضعيف دانست.
وداع با اسلحه دريابندري
]]>
<IMAGE>/1386/860223/news/001209.jpg</IMAGE>
<![CDATA[
نخستين ترجمه نجف دريابندري كه ترجمه وداع با اسلحه ارنست همينگوي است، به چاپ سيزدهم رسيد. اين ترجمه در سال 32 صورت گرفت و نخستين چاپ آن در سال 33 منتشر شد. نشر نيلوفر همچنين يك گل سرخ براي اميلي نوشته ويليام فاكنر با ترجمه اين مترجم را براي پنجمين بار منتشر كرده است. گور به گور فاكنر نيز كه پنج ماه در انتظار دريافت مجوز براي چاپ چهارم بود، توسط نشر چشمه تجديد چاپ شده است.
52 سالگي مشكاتيان
]]>
<IMAGE>/1386/860223/news/001215.jpg</IMAGE>
<![CDATA[
وب سايت پرويز مشكاتيان فردا در زادروز پنجاه و سومين سال تولد او فعال مي شود. اين وب سايت دوشنبه 24 ارديبهشت به طور رسمي راه اندازي مي شود. در وب سايت آهنگساز و نوازنده برجسته سنتور، بخشهاي گوناگوني از جمله معرفي آثار، كتابها، عكس، نت هاي موسيقي، گفت و گو با رسانه ها از 20 سال پيش تا امروز و بخش شنيداري از برخي كارهاي ارزشمند مشكاتيان، براي استفاده علاقمندان، طراحي و گنجانده شده است.]]>
</TEXT>
</DOC>
<DOC>
<DOCID>HAM2-860223-006</DOCID>
<DOCNO>HAM2-860223-006</DOCNO>
<ORIGINALFILE>/1386/860223/news/_adabh.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[كوتاه از هفت هنر]]>
</TITLE>
<TEXT>
<![CDATA[ترافيك نمايشگاه - در طول 11 روز برگزاري نمايشگاه كتاب، حدود 800 هزار نفر با استفاده از قطارهاي مترو و حدود 600 هزار نفر نيز به وسيله اتوبوس هاي شركت واحد از نمايشگاه ديدن كردند. روزانه حدود 80 هزار نفر از طريق دو ايستگاه مترو واقع در شمال و جنوب مصلا از نمايشگاه ديدن كردند كه البته اين ميزان در روزهاي پنج شنبه و جمعه تا 50 درصد افزايش داشت.با اين حال، يكي از نقاط مثبت نمايشگاه امسال، شرايط ترافيكي آن بود.
ممنوعيت 300 نمايش و فروش فيلم 300 در ازبكستان متوقف شده است. در حال حاضر در هيچ كدام از مراكز فروش سي دي و نوارها، لوح فشرده اين فيلم را نمي توان پيدا كرد، زيرا نمايش اين فيلم در ازبكستان براساس تقاضاي تهران از تاشكند ممنوع شده است.
جشنواره بروكلين - باز هم سيب داري ساخته بايرام فضلي به عنوان تنها نماينده ايران در بخش مسابقه دهمين دوره جشنواره بين المللي فيلم بروكلين آمريكا شركت خواهد كرد. در اين بخش باز هم سيب داري با فيلمهاي مختلفي از كشورهاي كانادا، آلمان، فرانسه، ايتاليا، هلند و آمريكا رقابت خواهد كرد. جشنواره بين المللي فيلم بروكلين از 2 ژوئن(12 خرداد)در نيويورك گشايش خواهد يافت و تا 10 روز به نمايش و بررسي آثار منتخب خواهد پرداخت.
شهبازيان و موسيقي لس آنجلسي فريدون شهبازيان گفت: من با بازسازي آهنگهاي بي ارزش و بي هويت لس آنجلسي به شدت مخالفم. اين آهنگساز درباره بازخواني تصانيف پاپ قبل از انقلاب گفت: اين كارها فقط به اين جهت كه از ريتم رقص گونه و شادي برخوردارند توسط خواننده هاي جوان براي فروش نوارهايشان خوانده مي شود.
اسپيلبرگ در چين استيون اسپيلبرگ كارگردان مشهور هاليوود در نامه اي به رئيس جمهور چين، ضمن تاكيد بر نقش چين در خاتمه دادن به كشتارهاي موجود در دارفور سودان، خواستار ملاقات وي شد.]]>
</TEXT>
</DOC>
<DOC>
<DOCID>HAM2-860223-007</DOCID>
<DOCNO>HAM2-860223-007</DOCNO>
<ORIGINALFILE>/1386/860223/news/_akhar.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس: همشهري / محمد توكلي]]>
</TITLE>
<TEXT>
<IMAGE>/1386/860223/news/001245.jpg</IMAGE>
<![CDATA[
ديروز،تهران،پل سيد خندان،ساعت 10.45  عمليات شستشو و  رنگ آميزي نرده هاي معابر شهر آغازشده است.]]>
</TEXT>
</DOC>
<DOC>
<DOCID>HAM2-860223-008</DOCID>
<DOCNO>HAM2-860223-008</DOCNO>
<ORIGINALFILE>/1386/860223/news/_akhar.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<IMAGE>/1386/860223/news/001263.jpg</IMAGE>
<![CDATA[
محصولات جديد در ميادين پاكيزه و مكانيزه
از نصب سطل هاي مكانيزه زباله 1100ليتري در سطح 58 ميدان تره بار چند روزي مي گذرد اما به نظر مي رسد گرماي هوا و تسريع فساد پذيري زباله  هاي اين ميادين كه بيشتر شامل ميوه هاي غير قابل مصرف است، جاي خالي اين سطل ها را در تمامي ميادين بيشتر برجسته مي كند. به طوري كه ساكنان و كاسبان اطراف ميادين از انباشته شدن زباله ها و منظره نامطبوع ناشي از آن ناراضي اند. اين در حالي است كه در ميادين داراي سطل هاي جديد، جلوه بصري غرفه ها به ويژه در محل بارگيري آن ها نسبت به گذشته تفاوت چشم گيري دارد و پاكيزگي محل، حشرات موذي كمتري را به اين ميادين راهنمايي مي كند. جداي از اتفاقات بهداشتي پيرامون ميادين، اين بازار ميهمانان جديدي را نيز در چند روز گذشته در خود جاي داد كه تمبر هندي و كنگر از جمله  آن ها بود. اين محصولات توانستند براي خود در كنار نوبرانه هاي بازار، جايي دست و پا كنند.]]>
</TEXT>
</DOC>
<DOC>
<DOCID>HAM2-860223-009</DOCID>
<DOCNO>HAM2-860223-009</DOCNO>
<ORIGINALFILE>/1386/860223/news/_akhar.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[گزارش مرگ پرنده]]>
</TITLE>
<TEXT>
<![CDATA[رئيس مركز بهداشت كرج از مردم خواست در صورت مشاهده لاشه پرندگان مرده ضمن خودداري از دست زدن به آن ها، شبكه دامپزشكي ومركز بهداشت اين شهرستان را در جريان امر قرار دهند. هرچند تاكنون هيچ مورد از بيماري آنفلوآنزاي مرغي در منطقه مشاهده نشده، اما باتوجه به فصل مهاجرت پرندگان وحشي، توجه به نكات پيشگيرانه ضروري است. همچنين به منظور پيشگيري از شيوع بيماري آنفلوآنزاي مرغي، خريد و فروش پرندگان نيز در كرج ممنوع است.]]>
</TEXT>
</DOC>
<DOC>
<DOCID>HAM2-860223-010</DOCID>
<DOCNO>HAM2-860223-010</DOCNO>
<ORIGINALFILE>/1386/860223/news/_akhar.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[افول اكسپرس ها
گراني مواد شوينده مخصوص خشكشويي ها و گذشت چندين سال از افزايش 3 درصدي تعرفه و نرخ اين صنف، تا حدودي علل تغيير شكل ارائه خدمات آن ها و كاهش روز افزون تعدادشان را توجيه مي كند. آمار ها نشان مي دهد، در 10 سال اخير تعداد واحدهاي اين صنف از 1600 واحد به 800 تا 900 واحد رسيده است. علاوه بر كاهش50 درصدي شاغلان اين صنف، درسال هاي اخير سرمايه ژگذاري جديدي نيز بر روي واحدهاي خشكشويي و لباسشويي صورت نگرفته و نرخ ژهاي خشكشويي طي 2 سال اخير هيچ ژگونه تغييري پيدا نكرده در صورتي كه عوامل دست ژاندركار اين حرفه شاهد افزايش دستمزد و نرخ تورم بوده ژاست. گذشته از مشكلات صنفي خشكشويي ها، متقاضيان خدمات اين صنف نيز از مشكلات آن ها بي بهره  نمانده اند، به طوري كه براي نمونه به صرف نبود مواد شوينده مرغوب، خدمات سفيدشويي، برخي از اكسپرس ها را ناامن وغيرقابل اعتماد كرده است. زماني كه البسه سفيد كه بيشتر مصارف مجلسي دارند و هزينه بيشتري براي خريد آن  صرف شده است براي سفيد شويي به اين گروه ازخشكشويي ها سپرده مي شوند ديگر هيچ شباهتي به قبل ندارند و رنگي مايل به شيري به خود مي گيرند. اكسپرس ها در مقابل اين انتقاد ها ازافزايش نرخ خشكشويي با توجه به افزايش 18 درصدي حقوق كارگر، تعرفه آب و برق و گاز، ماليات، بيمه و تغييرات ماشين ژآلات و فرسودگي و استهلاك آن ها كه سرمايه ژگذاري زيادي مي خواهد، صحبت مي كنند.
بستني با طعم گراني
بستني هاي به اصطلاح صاحب تركيبات و مواد خارجي كه در قالب بستني فروشي هاي زنجيره اي، خواب هاي تازه اي براي جابجايي قيمت هاي اين صنف ديده اند، در روز هاي اخير كه قيمت بستني سنتي از كيلويي 1800تومان به 2500تومان تغيير كرده، با برچسب هر دو اسكوپ 2500تومان بدجوري به بستني  سنتي دهن كجي مي كنند. اين درحالي است كه افزايش قيمت مواد اوليه توليد بستني سنتي،توليدكنندگان را در تنگنا قرار داده است. به عنوان نمونه فقط زعفراني كه تا پارسال كيلويي 300هزار تومان بود در حال حاضر 2ميليون تومان به فروش مي رسد. تمامي اين مشكلات به همراه استفاده برخي فروشنگان اين صنف از مواد مرغوب تر باعث مي شود آن ها براي تخطي 200 تا 300 توماني از نرخ مصوب، مورد مواخذه قرار بگيرند و مغازه آن ها در آستانه تعطيلي قرار بگيرد. با اينكه پيروي از نرخ هاي تعيين شده وظيفه تمامي اصناف بوده و برخورد بامتخلفان نيز ضرورتي اجتماعي محسوب مي شود اما مقايسه قيمت هاي بستني هاي سنتي كه به نظر مي رسد بيشتر زير ذره بين هستند با قيمت هاي بستني هاي مدرن تر(دو اسكوپ2500 تومان)سئوالات بسياري را به ذهن متبادر مي كند.حال آنكه مسئولان بهداشتي نيز در برخي از اين بستني هاي مدرن، كاربرد رنگ هاي غير مجاز را گزارش كردند.
هزينه شناسنامه
هزينه صدور و تعويض شناسنامه المثني نسبت به سال گذشته افزايش نيافته است. مديركل ثبت احوال استان تهران گفت: در حال حاضر هزينه صدور شناسنامه نوزادان دو هزار تومان است. هزينه لازم براي صدور شناسنامه المثني نيز مانند سال گذشته همان 10 هزار تومان تعيين شده است. وي خاطرنشان كرد: هزينه تعويض عكس شناسنامه 500 تومان و هزينه تعويض شناسنامه هزار تومان است.
فصل رونق پوليش
اين روزها شيره درختان به يكي از دغدغه هاي اصلي صاحبان خودرو تبديل شده است. از يكسو رانندگان براي اينكه خودروشان از گزند آفتاب در امان بماند به دنبال سايه درختان براي پارك وسيله نقليه شان هستند غافل از اينكه شيره درختان در فصل بهار، آنها را مجبور به 15 تا 30 هزار تومان هزينه مي كند. البته برخي از شهروندان براي صرفه جويي با هر وسيله اي به جان شيره هاي خشك شده روي خودروها مي افتند اما در نهايت چيزي جز خط و خش روي بدنه خودرو نصيبشان نمي شود. در گذشته اين رانندگان براي اينكه خودروشان از گزند شيره درختان در فصل بهار در امان بماند، از روكش استفاده مي كردند اما به نظر مي رسد با آمدن انواع واقسام خش گير ها، زمان روكش  خودرو سر آمده و ديگر كمتر كسي از اين وسيله استفاده مي كند. به همين دليل است كه در فصل بهار بيشتر كارواش ها، بخشي از فضاي خود را به پوليش كردن خودروها اختصاص داده اند.
خداحافظي با كاست ها
كاست هايي كه زماني بازار لوازم صوتي را قرق كرده بودند اندك اندك به سرنوشت صفحه هاي گرامافون ها محكوم شده اند. رشد چشمگير صنعت دانلود موسيقي با سرعتي پيش مي ژرود كه پيش بيني مي شود در 18 ماه آينده، نسل نوارهاي كاست نيز منقرض شده و به فلاپي ديسك ژها و صفحه هاي گرامافون بپيوندد. طي سال ژهاي اخير استفاده از نوارهاي كاست به طرز چشم ژگيري كاهش يافته و هم اكنون با تمايل كاربران به ابزارهاي داراي قابليت ضبط مجدد از جمله mp3 پليرها، دي وي دي ژها و هاردهاي قابل حمل، بي شك به زودي نوارهاي كاست نيز به فراموشي سپرده خواهند شد.
جريمه تخليه زباله
يك شهروند مشهدي به علت آلوده كردن محيط زيست يك ميليون ريال جريمه شد. اين شهروند ساكن جاده سيمان مشهد به دليل تخليه زباله در منطقه ممنوعه در دادگاه محكوم شده است. محكوميت اين فرد به دليل رعايت نكردن حقوق شهروندي، آلوده كردن محيط زيست شهري و اقدام عليه بهداشت عمومي بوده است.]]>
</TEXT>
</DOC>
<DOC>
<DOCID>HAM2-860223-011</DOCID>
<DOCNO>HAM2-860223-011</DOCNO>
<ORIGINALFILE>/1386/860223/news/_akhar.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[نمايش نقاب
فيلم  سينمايي نقاب در سينما گلبانگ فرهنگسراي طبيعت اكران مي شود.علاقه مندان مي توانند براي تماشاي فيلم همه روزه در سانس هاي 19-17-15-13 به نشاني فلكه دوم تهرانپارس- انتهاي خيابان جشنواره فرهنگسراي طبيعت مراجعه كنند.
كارگاه تغذيه و سلامت خانواده
خانه فرهنگ حوراء اقدام به برگزاري كارگاه تغذيه و سلامت خانواده كرده است.اين كارگاه 24 ارديبهشت با حضور كارشناسان تغذيه با مشاوره رايگان براي عموم برگزار مي شود.بانوان علاقه مند براي شركت در كارگاه مذكور مي توانند ساعت 10 تا 12 به نشاني: سيدخندان خيابان جلفا- انتهاي خيابان كاويان غربي، پارك نشاط(بهشت مادران)خانه فرهنگ حوراء مراجعه كنند.
نقد پرچم هاي پدران ما
فرهنگسراي هنر(ارسباران)چهارمين جلسه هفتگي خود در سال جديد را به نمايش و نقد فيلم پرچم هاي پدران ما به كارگرداني كلينت ايستوود اختصاص داده است.
اين برنامه امروز ساعت 30/16 در خيابان شريعتي، خيابان جلفا، خيابان ارسباران، فرهنگسراي هنر، برگزار مي شود. براي اطلاعات بيشتر با شماره تلفن 22872818 تماس بگيريد.]]>
</TEXT>
</DOC>
<DOC>
<DOCID>HAM2-860223-012</DOCID>
<DOCNO>HAM2-860223-012</DOCNO>
<ORIGINALFILE>/1386/860223/news/_akhar.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه]]>
</TITLE>
<TEXT>
<![CDATA[چه مقدار آب؟
حداقل آبي كه هرفرد براي سالم ماندن در يك روز بايدبنوشدچقدراست؟
(پاسخ را در صفحه 24 امروز بيابيد)
a)ة5ليوان b)ة 8ليوان
c)ة12 ليوان d)ة10ليوان
نحوه شركت در مسابقه:شركت كنندگان بايد يكي از گزينه هاي a ,b ,c ,d را حداكثر تا ساعت 19 امروز به شماره 3000251(بدون پيش شماره)و دارندگان تلفن هاي تاليا و ايرانسل به شماره 09122029165 اس ام اس كنند. به حساب 12 نفر از افرادي كه پاسخ صحيح داده باشند(5 نفر از تهران، 5 نفر از شهرستان ها و 2 نفر از مشتركان سرويس sms خبري)جايزه نقدي واريز مي شود. شماره تلفن همراه برندگان در شماره بعدي روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
2 جايزه ويژه براي مشتركان sms خبري: اين مشتركان بايد در صورت شركت در مسابقه پس از تايپ گزينه صحيح، عبارت sms را درج و سپس ارسال كنند. گفتني است شانس مشتركان sms خبري، 10 برابر بيش از ساير شركت كنندگان است.
شماره تلفن برندگان مسابقه 83
]]>
<IMAGE>/1386/860223/news/001269.jpg</IMAGE>
</TEXT>
</DOC>
<DOC>
<DOCID>HAM2-860223-013</DOCID>
<DOCNO>HAM2-860223-013</DOCNO>
<ORIGINALFILE>/1386/860223/news/_bourse.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سازمان خصوصي سازي اعلام كرد
شرايط سرمايه گذاري خارجي ها در سهام دولتي
نحوه سرمايه گذاري خارجيعقدايي: يك سرمايه گذار خارجي مي تواند 100 درصد از سهام يك شركت را خريداري كند اما اين ميزان سهام نبايد بيشتر از 25 درصد از سهم كل بازار و 35درصد از سهم صنعت مربوطه باشد.]]>
</TITLE>
<TEXT>
<IMAGE>/1386/860223/news/001170.jpg</IMAGE>
<IMAGE>/1386/860223/news/001140.jpg</IMAGE>
<![CDATA[
گروه بورس- جزئيات و نحوه سرمايه گذاري خارجي در بورس تهران اعلام شد. بر اين اساس يك سرمايه گذار خارجي مي تواند100 درصد از سهام يك شركت را خريداري كند اما اين ميزان نبايد بيشتر از 25 درصد از سهم كل بازار و 35 درصد از سهم صنعت مربوطه باشد. بر اساس قوانين جديد سرمايه  گذاري و به منظور كمك هاي فني و مديريتي به صنعت و اقتصاد كشور، اجازه خريد 100 درصد سهام يك شركت به سرمايه  گذار خارجي اعطاء شده و آنچه كه پيش از اين درباره سرمايه گذاري 10 درصدي عنوان مي شد، سود آوري از محل خريد و فروش سهام است. همچنين دولت شرايط واگذاري سهام شركت هاي دولتي مشمول اصل 44 قانوني اساسي را در بورس هاي خارجي تعيين كرد.
در صورت تصويب لايحه اجرايي سياست هاي اصل 44 در مجلس، هيات عالي واگذاري، سهام شركت هاي دولتي را به 3 روش صادر خواهد كرد. فروش سهام از طريق عرضه عمومي سهام در بورس هاي داخلي يا خارجي، فروش سهام از طريق مزايده عمومي و يا محدود در بازارهاي داخلي و خارجي و فروش سهام از طريق مذاكره با مديران، كارشناسان متخصص و تعاوني هاي فراگير ملي، 3 روش واگذاري سهام شركت هاي دولتي مشمول اصل 44 قانون اساسي خواهد بود.
گروه بورس - مدير امور عرضه سهام سازمان خصوصي سازي جزئيات و نحوه سرمايه گذاري خارجي را در بورس تهران تشريح كرد.
سيدمهدي عقدايي درباره روند واگذاري سهام شركت هاي دولتي به سرمايه گذاران خارجي گفت: براساس قوانين جذب سرمايه گذاري خارجي و لايحه اصل 44 قانون اساسي يك سرمايه گذار خارجي مي تواند 100 درصد از سهام يك شركت را خريداري كند، اما اين ميزان سهام نبايد بيشتر از 25 درصد از سهم كل بازار و 35درصد از سهم صنعت مربوطه باشد. وي توضيح داد: سرمايه گذار خارجي مي تواند 100 درصد كل سهام يك شركت را خريداري كند اما ميزان سرمايه گذاري هاي سرمايه گذار خارجي در يك صنعت نبايد بيشتر از 35 درصد باشد.
وي تاكيد كرد: به طور مثال اگر يك سرمايه گذار خارجي قصد خريد سهام شركت فولاد مباركه را داشته باشد در نهايت ميزان سرمايه گذاري كه در ميان شركت هاي صنعت فولاد در ايران مي تواند انجام دهد تا سقف 35 درصد خواهد بود، ضمن اينكه اين ميزان نبايد بيشتر از 25 درصد از سهم كل سهام بازار سهام در كشور باشد.
عقدايي درباره حق 10 درصدي شركت هاي خارجي براي سرمايه گذاري در بازار سهام ايران گفت: آنچه كه در قوانين بورس ديده شده بود انجام 10 درصد سرمايه گذاري در سهام شركت هاي ايران به صورت خريد و فروش روزانه سهام بود، به اين ترتيب يك سرمايه گذار خارجي مي تواند 10 درصد سهام يك شركت را امروز بخرد و 2 يا 3 روز ديگر آن را به فروش برساند. مدير امور عرضه سهام سازمان خصوصي سازي تاكيد كرد: براساس قوانين جديد سرمايه گذاري و به منظور كمك هاي فني و مديريتي به صنعت و اقتصاد كشور اجازه خريد 100 درصد سهام يك شركت به سرمايه گذار خارجي اعطا شده و آنچه كه پيش از اين درباره سرمايه گذاري 10درصدي عنوان مي شد سودآوري از محل خريد و فروش سهام است.
لايحه چه مي گويد
دولت شرايط واگذاري سهام شركت هاي دولتي مشمول اصل 44 قانون اساسي در بورس هاي خارجي را تعيين كرد. در صورت تصويب لايحه اجرايي سياست هاي اصل 44 در مجلس، هيأت عالي واگذاري متناسب با شرايط، مجوز واگذاري سهام شركت هاي دولتي را به سه روش صادر خواهد كرد. فروش سهام از طريق عرضه عمومي سهام در بورس هاي داخلي يا خارجي، فروش سهام از طريق مزايده عمومي و يا محدود در بازارهاي داخلي و خارجي و فروش سهام از طريق مذاكره با مديران، كارشناسان متخصص و تعاوني هاي فراگير ملي سه روش واگذاري سهام شركت هاي دولتي مشمول اصل 44 قانون اساسي خواهد بود. چنانچه اندازه شركت قابل واگذاري به تشخيص هيأت عالي واگذاري، در حد عرضه بين المللي باشد فروش سهام آنها در بازارهاي خارجي مجاز خواهد بود.استفاده از روش سوم در مورد سهام شركت هاي مشاور و يا دانش پايه و يا در مواردي كه استفاده از تخصص هاي مديريتي بويژه در مورد شركت هاي سهامي عام كه نيازمند واگذاري سهام مديريتي باشد مجاز است.
حقوق مالكانه
همچنين در صورت تصويب لايحه اجرايي سياست هاي اصل 44 در مجلس، دولت مكلف است سهام، سهم الشركه و حق تقدم ناشي از سهام و سهم الشركه، حقوق مالكانه، حق بهره برداري و مديريت متعلق به وزارتخانه ها، مؤسسه هاي دولتي، شركت هاي دولتي موضوع ماده چهار قانون محاسبات عمومي كشور، شركت هاي مادر تخصصي و مؤسسات انتفاعي وابسته به دولت و ساير شركتهايي كه بيش از 50 درصد سرمايه و يا سهام آنها منفرداً يا مشتركاً متعلق به وزارتخانه ها، مؤسسات دولتي و شركت هاي دولتي باشد و موضوع فعاليت آنها مشمول فعاليت هاي اقتصادي گروه هاي يك، دو و سه باشد را به استثناي موارد مذكور در تبصره يك اين ماده را به بخش هاي غير دولتي واگذار كند.
استثناء ها
شركت ملي نفت ايران و شركت هاي استخراج و توليد نفت خام و گاز، بانك مركزي جمهوري اسلامي ايران، بانك ملي ايران، بانك سپه، بانك صنعت و معدن، بانك كشاورزي، بانك مسكن، بانك توسعه صادرات، بيمه مركزي، شركت بيمه ايران، سازمان هواپيمايي كشوري، سازمان بنادر و كشتيراني، شبكه هاي اصلي انتقال برق شبكه هاي اصلي انتقال نفت، گاز و فرآورده هاي نفتي، شبكه هاي مادر مخابراتي، امور واگذاري فركانس، شبكه هاي اصلي تجزيه و مبادلات و مديريت توزيع خدمات پستي پايه و صنايع دفاعي و امنيتي به نيروهاي مسلح با تاييد فرمانده كل قوا از شمول حكم اين ماده مستثني هستند. سقف مجاز واگذاري معادل 80 درصد ارزش شركت هاي درون هر بازار متعلق به موارد مشمول گروه هاي دو و سه فعاليت هاي اقتصادي تعيين مي گردد و لذا سهم واگذاري هر يك از بنگاههاي مشمول واگذاري لزوماً يكسان نخواهد بود.]]>
</TEXT>
</DOC>
<DOC>
<DOCID>HAM2-860223-014</DOCID>
<DOCNO>HAM2-860223-014</DOCNO>
<ORIGINALFILE>/1386/860223/news/_bourse.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[حضور معدني ها در جدول تقاضا]]>
</TITLE>
<TEXT>
<IMAGE>/1386/860223/news/001134.jpg</IMAGE>
<![CDATA[
گروه بورس- در مبادلات روز گذشته بار ديگر شركت هاي معدني در جدول تقاضاي بازار جاي گرفتند.
بر اساس اين گزارش، در دادوستدهاي ديروز شركت هاي باما، توسعه معادن روي، فرآوري مواد معدني و صنايع مس ايران از جمله شركت هايي بودند كه در جدول تقاضاي بازار قرار گرفتند.
سهام شركت توسعه معادن روي كه پس از بازگشايي نماد به كار خود ادامه مي داد با اقبال بازار مواجه شد و سهامداران براي خريد سهام اين شركت صف بستند.
ديروز همچنين سهامداران، بار ديگر براي خريد سهام بانك پارسيان صف هاي خريد تشكيل دادند؛ به طوري كه در نهايت يك هزار و 34 دستور براي خريد 10 ميليون سهم اين بانك در كارگزاري ها به ثبت رسيد.
صف  هاي خريد ايران خودرو نيز در دادوستدهاي ديروز با 900 تقاضا به 8 ميليون سهم رسيد. شركت هاي دارويي امين و كيميدارو نيز همچنان موقعيت خود را در جدول تقاضاي بازار حفظ كردند.
آمار معاملات
اما در دادوستدهاي ديروز بار ديگر شركت ملي صنايع مس ايران رتبه اول جدول معاملات را به لحاظ تعداد خريداران سهام و حجم معاملات از آن خود كرد. ديروز تعداد 273 سهامدار 10 ميليون و006 هزار سهم شركت مس را خريداري كردند و در نهايت قيمت هر سهم اين شركت با 62 ريال افزايش به 5 هزار و 122 ريال رسيد.
شركت هاي توسعه معادن روي و كالسيمين نيز از جمله سهام پرطرفدار ديروز بودند؛ به طوري كه سهامداران بورس تهران در پايان معاملات ديروز 9 ميليون و 812هزار سهم توسعه معادن روي و 3 ميليون و 800 هزار سهم كالسيمين را خريداري كردند. ديروز در مجموع 2/ 24 ميليون سهم به ارزش 972 هزار ميليون ريال توسط سهامداران خريداري شد.]]>
</TEXT>
</DOC>
<DOC>
<DOCID>HAM2-860223-015</DOCID>
<DOCNO>HAM2-860223-015</DOCNO>
<ORIGINALFILE>/1386/860223/news/_bourse.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[شاخص، 65 واحد افت كرد]]>
</TITLE>
<TEXT>
<![CDATA[گروه بورس- شاخص كل بورس تهران ديروز در نتيجه بازگشايي نماد 12 شركت با افت سنگيني مواجه شد.
ديروز شاخص كل بورس تهران با 65 واحد كاهش به 9 هزار و 514 رسيد. شاخص هاي بازده بازار و صنعت نيز هركدام به ترتيب با 197 و 56 واحد افت به كار خود پايان دادند. شاخص واسطه گري هاي مالي هم 9 واحد پايين نشست.
اما در دادوستدهاي روز گذشته 2 شركت توسعه معادن روي و كالسيمين كه پس از بازگشايي نماد به كار خود ادامه مي دادند، بيشترين نقش را در كاهش شاخص داشتند؛ به طوري كه توسعه معادن روي 41 واحد و كالسيمين 5/ 28 واحد شاخص را پايين كشيدند. اما در مبادلات ديروز بار ديگر شركت ملي صنايع مس ايران بيشترين سهم را در افزايش شاخص داشت و توانست 9 واحد شاخص را افزايش دهد. پس از شركت مس، بانك پارسيان با 5/1 واحد و ايران خودرو با 3/1 واحد تأثير مثبت بر شاخص در جايگاه  بعدي قرار گرفتند.]]>
</TEXT>
</DOC>
<DOC>
<DOCID>HAM2-860223-016</DOCID>
<DOCNO>HAM2-860223-016</DOCNO>
<ORIGINALFILE>/1386/860223/news/_bourse.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[همزمان با پذيره نويسي عمومي
موسسه بنياد، يك گام به بورس نزديك شد]]>
</TITLE>
<TEXT>
<![CDATA[ايسنا: موسسه مالي و اعتباري بنياد در پي گذشت سه سال از پذيرش در بورس پذيره نويسي سهام خود را آغاز مي كند.
پيش از اين پذيره نويسي عمومي به عنوان شرط سازمان بورس براي قيمت خوردن سهام موسسه بنياد در بورس و همچنين شرط بانك مركزي براي تبديل اين موسسه به بانك مطرح شده بود.
بر اين اساس اعلام شده، موسسه مالي و اعتباري بنياد با كسب مجوز بانك مركزي، سرمايه خود را به 150 ميليارد تومان افزايش خواهد داد. به اين ترتيب 25 درصد سهام اين موسسه از طريق پذيره نويسي واگذار مي شود.
عبدالناصر همتي، مديرعامل موسسه مالي و اعتباري بنياد، در گفت وگو با ايسنا، گفت: سرمايه اين موسسه 50ميليارد تومان است كه با اخذ مجوز از بانك مركزي اين سرمايه به 150 ميليارد تومان افزايش خواهد يافت. به گفته او در حال حاضر 100 درصد مالكيت موسسه مالي و اعتباري بنياد در اختيار بنياد مستضعفان است كه در اين مرحله 25 درصد آن از طريق پذيره نويسي به مردم واگذار مي شود.
همتي با بيان اينكه پذيره نويسي سهام موسسه مالي و اعتباري بنياد از طريق بانك ملت انجام مي پذيرد، تاكيد كرد: در حال حاضر در انتظار پاسخ بورس نسبت به پذيره نويسي هستيم و با ارائه اين پاسخ پذيره نويسي انجام خواهد شد. او گفت: اميدواريم تا پايان ارديبهشت ماه بورس پاسخ خود را نسبت به پذيره نويسي سهام موسسه ارائه كند. بر اين اساس گزارش هاي مالي، صورتحساب ها و صورت هاي مالي سال 85 نيز مورد بررسي بورس قرار گرفته و به محض ارائه پاسخ بورس، پذيره نويسي آغاز مي شود.
او با بيان اينكه هر شخص قادر است حداقل 100 هزار تومان سهام خريداري كند افزود: پيش بيني شده است كه هر شخصي قادر باشد سه ميليون برگه سهم خريداري كند به اين ترتيب اشخاص حقيقي قادر خواهند بود حداكثر يك درصد سرمايه و اشخاص حقوقي هر يك به ميزان 2درصد سرمايه را بخرند.]]>
</TEXT>
</DOC>
<DOC>
<DOCID>HAM2-860223-017</DOCID>
<DOCNO>HAM2-860223-017</DOCNO>
<ORIGINALFILE>/1386/860223/news/_bourse.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[عرضه طلا و فلزات گرانبها در بورس كالا]]>
</TITLE>
<TEXT>
<![CDATA[ايسنا: مسئولان بورس كالا آمادگي خود را براي عرضه و انجام معاملات فلزات گرانبها در بورس فلزات اعلام كردند.
نصرالله برزني، عضو هيات مديره شركت بورس اوراق بهادار به جلسه اي كه هفته گذشته تشكيل شد، اشاره كرد و گفت: مسئولان بورس كالا در اين جلسه تاكيد كردند، براي عرضه و معامله فلزات گرانبها در بورس فلزات آمادگي دارند. بر اين اساس مقرر شد فلز طلا يا هر فلز گرانبهاي ديگري در اين بورس مورد معامله قرار گيرد. به اين ترتيب فقط بايد مقدمات اين كار فراهم شود.]]>
</TEXT>
</DOC>
<DOC>
<DOCID>HAM2-860223-018</DOCID>
<DOCNO>HAM2-860223-018</DOCNO>
<ORIGINALFILE>/1386/860223/news/_bourse.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[مشتري خارجي براي سهام مخابرات]]>
</TITLE>
<TEXT>
<![CDATA[شركت مخابرات، مهلت نهايي براي تبديل وديعه ها به سهام را تير اعلام كرد
گروه بورس ماجراي واگذاري سهام مخابرات به مراحل جدي تري وارد شده است.
شركت مخابرات مهلت نهايي براي تبديل وديعه ها به سهام را تير ماه اعلام كرده و گفته مي شود چند شركت خارجي براي خريد سهام شركت مخابرات ايران اعلام آمادگي كرده اند. سازمان خصوصي سازي هم شيوه واگذاري سهام مخابرات را تعيين كرده است. رئيس سازمان خصوصي سازي در اين باره گفت: 03 درصد سهام شركت مخابرات در قالب سهام عدالت واگذار مي شود. غلامرضا كردزنگنه در گفت وگو با فارس اظهار داشت: براساس مصوبه هيأت دولت دو سازمان حاكميتي مخابرات شامل سازمان ارتباطات زيرساخت و سازمان تنظيم مقررات و ارتباطات راديويي است و به جز اين ها سهام 33 شركت مخابراتي واگذار خواهد شد. كردزنگنه خاطرنشان كرد: كميته اي شامل مخابرات، بورس و سازمان خصوصي سازي در حال بررسي چگونگي واگذاري سهام مخابرات است اما ارزش دارايي هاي شركت هاي مخابراتي 13 هزار ميليارد تومان است كه 9 هزار ميليارد تومان آن به مردم واگذار مي شود و 4 هزار ميليارد تومان به صورت وديعه است.
تبديل وديعه ها
رئيس سازمان خصوصي سازي در مورد تبديل وديعه هاي مردم نزد مخابرات به سهام، تصريح كرد: كميته اي در حال بررسي اين موضوع است و تبديل وديعه هاي مردم به سهام تنها يك گزينه مورد بررسي است و اين موضوع هنوز قطعي نشده است.
مشتري خارجي
مديرعامل شركت مخابرات ايران هم با اشاره به اينكه چند شركت خارجي براي خريد سهام شركت مخابرات ايران اعلام آمادگي كرده اند گفت: با توجه به اين كه اپراتور اول تلفن همراه هنوز پروانه  اپراتوري ندارد، منتظريم اين پروانه از سازمان تنظيم مقررات و ارتباطات راديويي دريافت شود تا در مورد خريد سهام مخابرات توسط شركت هاي خارجي تصميم گيري و شرايط لازم را اعلام كنيم.صابر فيضي در گفت وگو با ايسنا، درباره  آخرين وضعيت تبديل وديعه هاي مشتركان تلفن همراه و ثابت به سهام در بورس گفت: منتظر اعلام نظر مشتركان مخابرات براي تبديل كردن وديعه هاي آن ها به سهام و يا حفظ وضعيت فعلي وديعه  آن ها در مخابرات هستيم.
مهلت
او با اشاره به اين كه مشتركان تلفن همراه و ثابت تا تيرماه فرصت دارند تمايل نداشتن خود را براي تبديل نكردن وديعه  آن ها به سهام در بورس اعلام كنند، گفت: در حال حاضر كمتر از يك صدم درصد اعلام كرده اند كه تمايل ندارند وديعه  آن ها به سهام تبديل شود از اين رو اين وديعه به شكل امانت در شركت مخابرات ايران باقي خواهد ماند. او خاطر نشان كرد: پس از پايان يافتن فرصت مشتركان، اطلاعات لازم در مورد وديعه هاي آن ها براي تبديل سهام و ورود در بورس در اختيار سازمان خصوصي سازي قرار مي گيرد تا درباره  اين كه آيا ودايع قابليت تبديل به سهام را دارند، تصميم گيري شود. به گفته  او سازمان خصوصي سازي درباره  به روزشدن وديعه ها تصميم گيري خواهد كرد و شركت مخابرات تنها ارزش وديعه هايي را كه در دفاتر ثبت شده، به اين سازمان اعلام مي كند.]]>
</TEXT>
</DOC>
<DOC>
<DOCID>HAM2-860223-019</DOCID>
<DOCNO>HAM2-860223-019</DOCNO>
<ORIGINALFILE>/1386/860223/news/_bourse.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[آخرين جزئيات از باشگاه سهامداران بورس]]>
</TITLE>
<TEXT>
<IMAGE>/1386/860223/news/001137.jpg</IMAGE>
<![CDATA[
گروه بورس- آخرين آمار دريافتي حاكي است، تعداد سهامداران 4 شركت فعال در بورس تهران از مرز 100 هزار نفر فراتر رفته است.
بر اساس اين گزارش، در حال حاضر بزرگترين مجموعه سهامداري در بورس تهران شركت توسعه صنعتي ايران است. تعداد سهامداران اين شركت 250 هزار نفر برآورد مي شود. توسعه صنعتي ايران با وجود اين تعداد سهامدار مدتي است كه حال و روز خوشي ندارد.
ايران خودرو نيز دومين مجموعه سهامدار در بازار سرمايه ايران به حساب مي آيد. در حال حاضر 137 هزار نفر سهامدار ايران خودرو هستند. تعداد سهامداران توسعه معادن روي هم 136 هزار نفر برآورد شده كه اين رقم شركت مزبور را در پله سوم بورس نشانده است.
سرمايه گذاري صنعت نفت ديگر شركت بورس تهران است كه در باشگاه آن دسته از شركت هايي كه بيش از 100 هزار سهامدار دارند، جاي گرفته است. تعداد سهامداران اين شركت 105 هزار نفر برآورد مي شود.
70 هزار
از سوي ديگر اين آمار نشان مي دهد، چهار شركت بورس تهران هم بيش از 70 هزار سهامدار را به خود جذب كرده اند. در اين ميان تعداد سهامداران شركت قديمي توسعه صنايع بهشهر به 83 هزار نفر مي رسد و سهامداران سيمان فارس و خوزستان از 77 هزار نفر فراتر مي رود؛ ضمن اين كه 76 هزار نفر سهامداران بانك پارسيان هستند و 75 هزار نفر نيز سهام سرمايه گذاري غدير را در سبد دارايي هايشان ريخته اند.
10 شركت اول
بر اساس اين گزارش، نام دو شركت سيمان تهران و توسعه معادن و فلزات را نيز بايد به جمع 10 شركت اول بورس از نظر تعداد سهامداران بيافزاييم. تعداد سهامداران سيمان تهران به 59 هزار نفر مي رسد و 53 هزار نفر سهامدار معادن و فلزات هستند. طبق آمار موجود در شركت بورس، تعداد سهامداران سايپا هنوز 51 هزار نفر اعلام مي شود.
قبلاً قرار بود 130 هزار كارگر و كارمند فعال در سايپا و شركت هاي زيرمجموعه آن به جمع سهامداران اين شركت بپيوندند، اما ظاهراً هنوز اين اقدام انجام نگرفته است. در صورت تحقق اين وعده تعداد سهامداران سايپا به 180 هزار نفر افزايش مي يابد و اين شركت به دومين مجموعه سهامداري در بورس تهران تبديل مي شود. نكته جالب توجه آن كه هنوز آمار دقيقي از تعداد سهامداران دو شركت تازه وارد فولاد و مس اعلام نشده است.]]>
</TEXT>
</DOC>
<DOC>
<DOCID>HAM2-860223-020</DOCID>
<DOCNO>HAM2-860223-020</DOCNO>
<ORIGINALFILE>/1386/860223/news/_bourse.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[413 ريال سود براي سهام پارسيان]]>
</TITLE>
<TEXT>
<![CDATA[گروه بورس- بانك پارسيان يك هفته پس از تعيين اعضاي هيأت مديره خود، آخرين وضعيت پيش بيني سود خود را به سازمان بورس اعلام كرد.
براساس گزارش بانك پارسيان، سود هر سهم اين شركت در سال 85، مبلغ 314 ريال خواهد بود. بانك پارسيان پيش از اين درآمد هر سهم سال 85 را در اولين پيش بيني خود 420 ريال و در اسفند ماه سال گذشته 388ريال اعلام كرده بود.
گزارش پيش بيني سود بانك پارسيان در حالي به سازمان بورس و سهامداران ارائه مي شود كه اين بانك هفته گذشته پس از 7 ماه بلاتكليفي اعضاي هيأت مديره خود را شناخت. روند تأييد صلاحيت اعضاي هيأت مديره بانك پارسيان توسط بانك مركزي در سكوت كامل خبري صورت گرفت. پيش از اين انتقادات فراواني نسبت به منتشر نكردن گزارش هاي مالي بانك پارسيان مطرح مي شد و حتي مسئولان سازمان بورس از روند اطلاع رساني اين بانك گلايه داشتند.
به اين ترتيب به نظر مي رسد با مشخص شدن تكليف اعضاي هيأت مديره اين بانك از اين پس روند ارائه گزارش هاي مالي بزرگترين بانك خصوصي كشور با بيش از 80 هزار سهامدار روند بهتري به خود بگيرد. اين در حالي است كه روابط عمومي اين بانك پيش از اين هرگونه ارتباط بين تأخير در ارائه گزارش هاي مالي بانك پارسيان را با بلاتكليفي اعضاي هيأت مديره اين بانك تكذيب مي كرد.]]>
</TEXT>
</DOC>
<DOC>
<DOCID>HAM2-860223-021</DOCID>
<DOCNO>HAM2-860223-021</DOCNO>
<ORIGINALFILE>/1386/860223/news/_diet.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[لاغري هم مي تواند غلط انداز باشد
تصوير ام آر آي كه توزيع چربي داخلي فردي را با قد 190 سانتي متر و 79 كيلوگرم وزن نشان مي دهد.چربي داخلي به رنگ زرد، چربي خارجي سبز و عضلات به رنگ قرمز نشان داده شده اند]]>
</TITLE>
<TEXT>
<IMAGE>/1386/860223/news/001146.jpg</IMAGE>
<![CDATA[
محققان مي گويند ممكن است شما ظاهراً خيلي چاق نباشيد، اما چربي هاي داخلي شما رامثل آدم هاي خيلي چاق در معرض بيماري هاي قلبي قرار دهد
فرنوش صفوي فر
روي ترازو مي رويد و وزن تان را اندازه مي گيريد و مي بينيد، بله، شاخص وزن و قدتان در محدوده طبيعي است. خوشحال مي شويد و خيالتان راحت، هر چقدر دلتان خواست مي خوريد و ورزش را هم مي بوسيد و كنار مي گذاريد؛ اما كارشناسان مي گويند اين، خطرناك است. علتش هم لاغري هاي غلط انداز است. يعني بعضي ها لاغر به نظر مي رسند، اما اين ظاهر قابل مشاهده است و درون شان دست كمي از چاق ها ندارد!
حالا ديگر مثل سابق نمي توان با قاطعيت گفت نسبت وزن به مجذور قد يا همان نمايه توده بدني(bmi)مي تواند واقعاً تعيين كننده باشد. شك و ترديدهاي زيادي درباره اين شاخص كاربردي و مفيد به وجود آمده است. اولين آنها، مطالعاتي بود كه بروز بيماري هاي قلبي عروقي و ديابت را در افراد با دوركمر بالا، ولي با نمايه توده بدني طبيعي، نشان مي داد. بعد از آن محققان كالج سلطنتي لندن، گزارشي دادند از آزمايش هاي دقيق تري كه چربي هاي دروني را نشان مي داد و رابطه اين چربي ها را، كه دور اندام هاي حياتي بدن مثل قلب و كبد جمع شده بود، با بروز اين بيماري ها مشخص مي كرد.
اين محققان با انجام نوعي mri توانستند چربي هاي دور اين اندام ها را تصويرسازي كنند و به اين ترتيب به آدم هاي ظاهراً لاغر نشان دهند كه آن قدرها هم كه فكر مي كنند از خطر اين چربي هاي اضافه در امان نيستند. آنها از سال 1994 تاكنون بيش از 400 نفر را تصويربرداري كرده اند و با مقايسه اين نقشه چربي بدن با وضع تغذيه اي اين افراد، نتيجه گيري مي كنند افرادي كه روش رژيم گرفتن را به جاي ورزش براي طبيعي نگه داشتن وزن شان استفاده كرده اند، بيشتر در معرض رسوب چربي دور اندام هاي حياتي شان هستند و اين مي تواند خطرناك باشد. در اين مطالعه مشخص شده زناني كه bmi طبيعي(بين 20 تا 25)دارند، 45 درصد احتمال دارد كه چربي  هاي داخلي دور قلب و ساير اعضاي بدن شان داشته باشند. در مردان اين احتمال بيشتر و حدود 60 درصد است.
يك استاد بيماري هاي قلبي در دانشگاه نيوجرسي در واكنش به نتايج اين مطالعه مي گويد: اين كه كسي به خاطر وزن طبيعي اش خود را در برابر ديابت و بيماري هاي قلبي، يعني عوارض چاقي، كلاً مصون بداند، منطقي نيست. منطقي تر اين است كه رژيم غذايي سالمي داشته باشيم و به اندازه لازم هم ورزش كنيم.
چگونگي تأثير اين چربي هاي دروني بر سلامت آينده فرد، هنوز كاملاً مشخص نشده، اما فرضيه اي كه در اين باره وجود دارد اين است كه رسوب چربي در بافت هايي مثل بافت لوزالمعده، محل ترشح انسولين، باعث ايجاد مقاومت به اين هورمون ضد ديابت مي شود و به اين ترتيب زمينه براي تولد ديابت و سپس بيماري هاي عروقي فراهم مي شود. رسوب چربي ها در عروق هم كه نتايج روشني در پي دارد.
با اين كه اين يافته ها ضربه اي را به اعتماد ما به شاخص مفيدي چون bmi زده است، با اين حال متخصصان تغذيه هنوز مي گويند اين شاخص همچنان براي تعيين وضعيت تناسب اندام افراد معتبر است. متخصصان قلب هم مي گويند bmi را اضافه كنيد به ملاك هايي مثل فشارخون، سيگار كشيدن يا نكشيدن، كلسترول خون و نيز سابقه بيماري هاي قلبي و عروقي، آن وقت بهتر مي توانيد حساب كنيد كه چقدر در معرض خطر اين بيماري ها هستيد. آنها مي گويند اگر مي خواهيد فقط لاغر به نظر آييد، رژيم بگيريد و به اين شاخص بسنده كنيد، اما اگر مي خواهيد سالم باشيد، تحرك داشته باشيد و ورزش كنيد.]]>
</TEXT>
</DOC>
<DOC>
<DOCID>HAM2-860223-022</DOCID>
<DOCNO>HAM2-860223-022</DOCNO>
<ORIGINALFILE>/1386/860223/news/_diet.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[ايجاد مدرسه سلامت زانو در كشور]]>
</TITLE>
<TEXT>
<![CDATA[ايسنا: ايجاد مدرسه سلامت زانو در جهت حفظ و حراست از سلامت زانو از طريق آموزش هاي مناسب از وظايف مهم نظام سلامت كشور است.
دكتر محمدرضا هاديان، دانشيار دانشگاه علوم پزشكي تهران گفت: مفصل زانو مهمترين مفصل متحمل وزن بدن انسان است و در تمام فعاليت هاي انسان مانند ايستادن، راه رفتن و حتي نشستن در معرض فشارهاي مكانيكي زياد قرار دارد. دكتر هاديان يكي از مهمترين فاكتورهاي پيشگيرانه و درمان آسيب هاي مفاصل زانو را كاهش وزن دانست و گفت:  با عنوان مثال فشار وارد بر مفصل زانو در هنگام بالا رفتن از پله ها معادل سه برابر وزن بدن و در هنگام پايين آمدن 7، 8 برابر وزن بدن است كه خود دليل محكمي در كاستن وزن بدن در جهت سلامتي مفاصل و بخصوص مفصل زانو مي باشد.]]>
</TEXT>
</DOC>
<DOC>
<DOCID>HAM2-860223-023</DOCID>
<DOCNO>HAM2-860223-023</DOCNO>
<ORIGINALFILE>/1386/860223/news/_diet.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[واگذاري مديريت بيمارستان ها به پزشكان عمومي]]>
</TITLE>
<TEXT>
<![CDATA[مهر: مشاور عالي كميسيون بهداشت و درمان مجلس شوراي اسلامي از ارائه پيشنهادي خبر داد كه بر اساس آن، رياست بيمارستانها به پزشكان عمومي واگذار مي شود.
دكتر شكور اميدي پيرامون پيشنهاد طرح واگذاري رياست بيمارستانها به پزشكان عمومي كشور گفت: اين پيشنهاد در آينده نزديك به كميسيون بهداشت و درمان مجلس ارائه خواهد شد تا پس از تصويب، به صورت طرح در صحن علني مجلس مطرح شود.
مشاور عالي كميسيون بهداشت و درمان مجلس اظهار داشت: اين وضعيت باعث مي شود كه علاوه بر استفاده از پزشكان فوق تخصص، پزشكان عمومي نيز انگيزه خدمت پيدا كنند و در نتيجه كيفيت خدمات به بيماران ارتقاء پيدا خواهد كرد.]]>
</TEXT>
</DOC>
<DOC>
<DOCID>HAM2-860223-024</DOCID>
<DOCNO>HAM2-860223-024</DOCNO>
<ORIGINALFILE>/1386/860223/news/_diet.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سلامت در ايران]]>
</TITLE>
<TEXT>
<![CDATA[دريافت غرامت  از فرانسه ناكام ماند
مدير عامل كانون هموفيلي ايران گفت: پاسخ شگفت انگيز وزارت بهداشت مبني بر نبود هيچ نوع سابقه آلودگي فرآورده هاي خوني در ايران موجب شد تلاش هاي نماينده حقوقي رياست جمهوري در فرانسه براي دريافت غرامت ناكام بماند.
احمد قويدل در گفت و گو با فارس  افزود: پرونده فاكتورهاي خوني  آلوده سال هاي گذشته ابعاد ناگفته زيادي دارد و يكي از آن ها كه بسيار تأسف آور است اين است كه با وجود اعلام رسمي شركت مريو فرانسه كه وارد كننده محصولات خوني خارجي به ايران در آن سال ها بود به وزير بهداشت وقت( دكتر ملك زاده)مبني بر اين كه رسماً آلودگي فرآورده هاي خوني وارداتي را به ايدز تأييد كرده بود نتوانستيم از اين شركت غرامت بگيريم.
افزايش حدود 30 درصدي قيمت دارو
عليرغم اينكه معاون غذا و داروي وزارت بهداشت تاكيد كرده، قيمت هيچ دارويي در 6 ماه اول سال تغيير نمي كند، اما معاون درمان سازمان تامين اجتماعي گفت: سال گذشته قيمت داروها 27 الي 28 درصد افزايش يافت و قطعاً امسال نيز اين اتفاق تكرار خواهد شد. دكتر علي فتاحي در گفتگو با مهر گفت: با وجود اينكه بنا بود هيچ دارويي گران نشود اما تمامي داروها گران شد و اين در حالي است كه قرار بود حداقل داروي بيماران ام اس گران نشود اما اين امر نيز رخ داد.
زباله هاي بيمارستاني فردا
در كميسيون بررسي مي شود
نايب رئيس كميسيون اصل 90 گفت: بحث زباله هاي بيمارستاني با حضور مسئولان مربوطه دوشنبه صبح در كميسيون بررسي مي شود.
سيد علي رياض با اشاره به اين  كه موضوع زباله هاي بيمارستاني رسانه اي شده و به صورت حاد مطرح شد، افزود: دستگاه ها به طور مطلوب وظايف خود را انجام مي دهند اما براي تعيين تكليف اين بحث، صبح روز دوشنبه هفته جاري تمامي دستگاه هاي مرتبط با زباله هاي بيمارستاني در كميسيون اصل 90 دعوت شده اند تا بررسي هاي لازم در اين زمينه صورت گيرد.]]>
</TEXT>
</DOC>
<DOC>
<DOCID>HAM2-860223-025</DOCID>
<DOCNO>HAM2-860223-025</DOCNO>
<ORIGINALFILE>/1386/860223/news/_diet.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند:]]>
</TITLE>
<TEXT>
<![CDATA[كوچك كردن ساندويچ ها
دردي را دوا نمي كند
تا به حال فرياد همه بلند بود كه ساندويچ ها و فست فودهاي آمريكايي با اندازه بزرگشان، به يك باره حجم بزرگي از كالري را وارد بدن نوجوانان عشق فست فود مي كند.
حالا تحقيقات جديد نشان داده مثل اين كه خود اين خوراك ها يك ريگي به كفش شان هست كه نمي گذارد آدم كم يا به اندازه بخورد. اندازه پرس هاي غذايي هم كه كوچك شود، باز آخر كار مي بيني كه همان كالري را خورده  اي. رويترز گزارش داده است محققان بيمارستان كودكان بوستون مي گويند به نظر مي رسد تركيب پرچربي، شيرين و كم فيبر اين غذاهاي آماده باعث مي شود كه افراد، به خصوص نوجوانان، اشتهاي شان چندبرابر شود.
يافته هاي اين مطالعه در نشريه پدياتريكس منتشر شده است.
هپاتيت با لنفوم رابطه دارد
محققان دانشگاه تگزاس مي گويند، افراد مبتلا به هپاتيت cبيش از ديگران به نوعي بيماري خوني به نام لنفوم غير هوجكين و نيز ساير اختلالات لنفي و خوني دچار مي شوند.
به گزارش خبرگزاري يونايتدپرس، محققان با بررسي اطلاعات مربوط به چند هزار سرباز كهنه كار آمريكايي مبتلا به hcv، متوجه شدند وقوع لنفوم غير هوجكين در اين افراد تا درصد بيشتر از ديگران است. محققان همچنين مشاهده كردند كه در اين افراد، شيوع لنفوم والدن اشتروم هم در اين افراد سه برابر بيشتر از ديگران است. در بيماري لنفوم، برخي سلول هاي لنفاوي، كه در ايمني بدن نقش دارند، رشد غيرطبيعي و سرطاني پيدا مي كنند.
نتيجه گيري محققان از اين يافته ها اين است كه ممكن است غربالگري افراد مبتلا به hcv بتواند مراحل اوليه تكثير غيرطبيعي و بدخيم سلول هاي لنفاوي را نشان دهد و همين به درمان موثرتر اين بيماران كمك كند.
اين مطالعه در شماره نهم مه مجله انجمن پزشكي آمريكا منتشر شده است.
آبميوه هاي واقعاً طبيعي چاق نمي كند
برخلاف آن چه كه برخي از ما عقيده داريم، محققان مي گويند آبميوه هاي واقعا طبيعي باعث چاقي بچه ها نمي شود. اين، حاصل بررسي محققان دانشگاه بايلور در هوستون آمريكا، روي بيش از 3 هزار كودك 2 تا 11 ساله است.
به گزارش رويترز، تحقيقات آنها نشان داده است بچه هايي كه روزي نصف فنجان آبميوه طبيعي و خالص، بدون شيرين كننده اضافي، مي نوشند، چاق تر از بقيه هم سن و سال هايشان نيستند. برعكس، اين بچه ها رژيم غذايي سالم تري داشتند. به اين ترتيب كه بيشتر از بقيه احتمال داشت كه يك ميوه كامل، مثل سيب، بخورند، مصرف چربي و شيريني اضافه هم در آنها كمتر بود و مقدار ريزمغذي هاي مفيد دريافتي شان، مثل ويتامين c، آهن، منيزيوم و ويتامين6 b در رژيم غذايي آنها بيشتر بود. بنابراين به نظر مي رسد فايده هاي آبميوه هاي خالص، آن قدر باشد كه بتوان آن را به والدين توصيه كرد.
گزارش اين مطالعه، در نشست سالانه انجمن طب اطفال، كه اين هفته در تورنتوي كانادا در حال برگزاري است، ارائه شده است.]]>
</TEXT>
</DOC>
<DOC>
<DOCID>HAM2-860223-026</DOCID>
<DOCNO>HAM2-860223-026</DOCNO>
<ORIGINALFILE>/1386/860223/news/_ejtem.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[معاون وزير آموزش و پرورش:
سرانه هاي دانش آموزي ناعادلانه است
علي اصغر محمدي]]>
</TITLE>
<TEXT>
<IMAGE>/1386/860223/news/001143.jpg</IMAGE>
<![CDATA[
 ميزان سرانه هاي دانش آموزي در دوره هاي مختلف تحصيلي ناعادلانه است و بايد در آن بازنگري شود.
معاون وزير آموزش و پرورش صبح ديروز در گردهمايي معاونان آموزش پرورش عمومي سراسر كشور با اعلام اين مطلب گفت: با ايجاد تغييرات در سرانه هاي دانش آموزي، بسياري از مشكلات مدارس حل خواهد شد.
حسين احمدي، ميزان سرانه هاي دانش آموزي دوره راهنمايي، پايه هاي متوسطه و دوره ابتدايي را به ترتيب هزار و500، حدود 3 هزار و زير هزار تومان اعلام كرد.
اين در حالي است كه معاون پشتيباني سازمان آموزش و  پرورش استان كردستان اعلام كرد: سرانه دانش آموزي در اين استان طي 2 سال اخير با 100درصد رشد، بالاتر از ميانگين كشوري است.
ذوالفقار نساج گفت: سرانه هر دانش آموز پيش دبستاني4هزارو 800 تومان، ابتدايي6هزارو300 تومان، راهنمايي8 هزارو 400تومان، متوسطه نظري 10 هزار و  300 تومان، پيش دانشگاهي13هزارو 800 تومان، متوسطه فني41هزارو 800 تومان، متوسطه حرفه اي29هزار و800 تومان، استثنايي 3 مقطع 26 هزار و800 تومان و سرانه هر دانش آموز در استعدادهاي درخشان  26800تومان است.
در همين حال مديركل دفتر ارزيابي عملكرد و پاسخگويي به شكايات وزارت آموزش و پرورش گفت: سرانه و كمك سرانه هر دانش آموز دوره هاي ابتدايي، راهنمايي، متوسطه و پيش دانشگاهي حدود 17 هزار تومان است كه اين ميزان سرانه دانش آموزي كفاف امورات مدرسه را نمي دهد.
به گفته عباس رهي، سرانه هر دانش آموز ايراني در سال 10 هزار تومان است و7هزار تومان نيز به عنوان كمك سرانه به دانش آموزان در سال گذشته اختصاص يافت.
وي اضافه كرد: سالانه اعتباراتي نيز براي تجهيز مدارس به رايانه، ميز و نيمكت، وسايل كمك آموزشي و رنگ آميزي به مدارس اختصاص مي يابد.
بهبود روش هاي تدريس
معاون آموزش و پرورش عمومي وزارت آموزش و پرورش، بهبود مستمر روش هاي تدريس معلمان، بهبود مسير ارزشيابي هاي تحصيلي و تربيتي، آيين نامه هاي اجرايي، توجه به مراكز شبانه روزي و جشنواره ها را از عمده ترين اقدامات براي كيفيت بخشي به آموزش و پرورش دوره عمومي اعلام كرد.
احمدي، پيگيري مكاتبات انجام شده در انجام رفع تبعيض هاي آموزشي با معاونان سازمان هاي آموزش و پرورش استان هاي مختلف، بهبود قوانين و مقررات و لغو مقررات و قانون هاي غير عادلانه و ارائه راهكارهاي تشويقي را از اقدامات مورد توجه دوره ابتدايي دانست. وي با اشاره به اينكه تغيير ساختار دوره آموزش و پرورش عمومي در حال گذر مراحل ابتدايي خود است گفت: نظام مشاوره فعلاً در دوره راهنمايي باقي مي ماند و هدايت تحصيلي به معناي نظام مشاوره و راهنمايي با دامنه وسيع تر در دوره راهنمايي انجام مي شود.
به گفته احمدي، توجه به جايگاه معلم مشاور در دوره ابتدايي، عمق بخشي به فعاليت هاي مشاوره اي دوره راهنمايي و ارتقاي سطح توجه به فعاليت هاي تربيتي، سازشي و تحصيلي از جمله اولويت هاي رويكرد مشاوره اي در دوره راهنمايي خواهد بود.
وي،  پژوهش محوري، گسترش فعاليت هاي تحقيقاتي، راه اندازي و گسترش فعاليت هاي فناوري، بهبود مستمر فعاليت هاي جاري با انجام پژوهش، توجه به دروس علوم و رياضي و كيفيت بخشي به تمامي مراحل تحصيلي را از ديگر برنامه هاي مهم وزارت آموزش و پرورش برشمرد.
معاون آموزش و پرورش عمومي، پيگيري اجباري شدن آموزش تا پايان دوره راهنمايي(آموزش براي همه)، توجه به مناطق محروم، روستاها، جلوگيري از افت تحصيلي، بهبود كيفيت آموزش، كاهش مردودي و جذب افراد لازم   التعليم را از مهم ترين برنامه اين معاونت اعلام كرد.
حذف مديران ديپلمه از مدارس
در ادامه اين گردهمايي معاون مدير كل آموزش و پرورش پيش دبستاني و ابتدايي از حذف مديران ديپلمه مدارس تا سال 87-86خبر داد.
نصرت الله مومني گفت: بر اساس مصوبه شوراي عالي آموزش و پرورش، مديران داراي مدرك تحصيلي بالاتر جايگزين مديران داراي مدرك تحصيلي ديپلم در مدارس سراسر كشور مي شوند. وي افزود: البته برخي از استان ها براي اجراي اين مصوبه، از شوراي عالي آموزش و پرورش فرصت بيشتري خواسته اند.
آموزش پيش دبستاني غيرانتفاعي مي شود
معاون مدير كل آموزش و پرورش پيش دبستاني و ابتدايي درباره غير انتفاعي شدن دوره هاي پيش دبستاني تاكيد كرد: بر اساس جلساتي كه تاكنون در اين باره برگزار شده قرار است آموزش كودكان 5-4 ساله در مناطق برخوردار و نيمه برخوردار شهري، به موسسات غيردولتي واگذار شود.
وي استفاده از معلمان مازاد با توجه به اولويت هاي آموزش و پرورش، در دوره پيش دبستاني را از برنامه هاي آموزش دوره پيش دبستاني و دبستاني اعلام كرد.]]>
</TEXT>
</DOC>
<DOC>
<DOCID>HAM2-860223-027</DOCID>
<DOCNO>HAM2-860223-027</DOCNO>
<ORIGINALFILE>/1386/860223/news/_ejtem.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[اجراي طرح ارتقاي امنيت اجتماعي تا پايان سال ادامه دارد]]>
</TITLE>
<TEXT>
<![CDATA[گروه اجتماعي- معاون عمليات رئيس پليس تهران بزرگ گفت: اجراي طرح ارتقاي امنيت اجتماعي موقتي نبوده و تا پايان سال قطعاً ادامه مي يابد.
سرهنگ محسن خانچرلي در جمع خبرنگاران افزود : مجري طرح ارتقاي امنيت اجتماعي با قوت كار را پيگيري مي كند و نيروهاي اجرا كننده اين طرح هم آموزش هاي لازم را اخذ كرده  اند.
معاون عمليات ناجا با اشاره به فعاليت هاي اماكن عمومي ناجا در اجراي طرح ارتقاي امنيت اجتماعي گفت: در طول اجراي طرح ارتقاي امنيت اجتماعي 37 هزار و 992 بازديد روزانه از صنوف توسط اداره اماكن صورت گرفت كه در اين راستا 7هزار و 230 مورد تذكر داده شد. سرهنگ خانچرلي با بيان اينكه از ابتداي سال جاري تا بيستم ارديبهشت ماه در مجموع در مناطق 12 گانه، سرقت ها با كاهش 15درصدي مواجه بوده است گفت: بيشترين كاهش مربوط به سرقت خودرو بوده كه اين موضوع ناشي از افزايش ميزان گشتي هاي پليس است. وي گفت: به دليل افزايش سرقت هاي خرد كه باعث بالا رفتن آمار سرقت ها شده، طرح هاي ويژه اي اجرا شده است كه در اين رابطه با كاهش 24درصدي ميزان سرقت هاي خرد مواجهه شديم.
معاون رئيس پليس تهران از وقوع 19 قتل در سال 86 خبر داد و گفت: تعداد 7 مورد از قتل هاي به وقوع پيوسته در سال 86 توسط پليس كشف شده است.
وي گفت: در مورد جيب بري با افزايش 29 درصدي در سال جاري مواجه بوده ايم كه در اين راستا تدابير لازم نيز صورت گرفته است.
سرهنگ خانچرلي با اشاره به كشفيات نيروي انتظامي تهران در سال جاري گفت: در مجموع كشفيات در سال جاري نسبت به مدت مشابه سال قبل با افزايش 13/5درصدي مواجه بوده است. وي ادامه داد: در بحث سرقت منزل 13/5 درصد افزايش كشفيات داشته ايم كه اين رقم در اماكن 21 درصد بوده است.
سرهنگ خانچرلي گفت: در سال جاري در مورد كشف موتور سيكلت 42 درصد و در مورد وسايل خودرو 628 درصد افزايش كشف داشته ايم. وي با اشاره به افزايش 9/63درصدي دستگيري  در سال جاري گفت: بيشترين دستگيري ها در مورد سارقان موتور سيكلت با 42/26درصد افزايش بوده است و 3 هزار و 50 نفر نيز به عنوان سارق در سال جاري دستگير شده اند.
معاون عمليات رئيس پليس تهران بزرگ در ادامه به تماس هاي گرفته شده شهروندان با مركز 110 تهران اشاره كرد و گفت: در سال جاري يك ميليون و 656هزار و 523 تماس با مركز فوريت هاي 110 اخذ شده كه از اين رقم 385 هزار و 224 مورد عملياتي شده است.]]>
</TEXT>
</DOC>
<DOC>
<DOCID>HAM2-860223-028</DOCID>
<DOCNO>HAM2-860223-028</DOCNO>
<ORIGINALFILE>/1386/860223/news/_ejtem.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[برگزاري محافل انس با قرآن كريم در وزارت ارشاد]]>
</TITLE>
<TEXT>
<![CDATA[گروه اجتماعي: محفل انس با قرآن كريم ويژه بانوان در وزارت فرهنگ و ارشاد اسلامي برگزار شد.
مراسم محفل انس با قرآن كريم در محل سالن اجتماعات وزارت فرهنگ و ارشاد اسلامي با حضور جمعي از بانوان شاغل، مسئولان ستاد اقامه نماز و ستاد ناحيه بسيج ادارات و فرمانده بسيج وزارت فرهنگ و ارشاد اسلامي از سوي بسيج اين وزارتخانه برگزار شد.
به گزارش روابط عمومي بسيج وزارت فرهنگ و ارشاد اسلامي، حجت الاسلام محمديان معاون ستاد اقامه نماز، با تأكيد بر نقش و اهميت دستورات قرآن در جامعه گفت: قرآن دستور زندگي است و بايد در بطن زندگي قرار گيرد.
وي وجود تعداد قابل توجهي از قاريان، مفسران و حافظان قرآن كريم را مايه مباهات و افتخار دانست و در عين حال افزود: بايد تلاش شود آحاد جامعه هر چه بيشتر با قرآن مأنوس شوند.
در اين نشست از سوي حجت الاسلام والمسلمين محمديان معاون ستاد اقامه نماز، فرمانده مركز مقاومت بسيج وزارتخانه، مسئول روابط عمومي ستاد ناحيه بسيج ادارات و مدير عقيدتي وزارت فرهنگ و ارشاد اسلامي مورد تجليل قرار گرفتند.]]>
</TEXT>
</DOC>
<DOC>
<DOCID>HAM2-860223-029</DOCID>
<DOCNO>HAM2-860223-029</DOCNO>
<ORIGINALFILE>/1386/860223/news/_ejtem.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[سلامت]]>
</TITLE>
<TEXT>
<![CDATA[سرانه سيگار در كشور، روزانه  5 نخ
گروه سلامت- دبيرانجمن آترواسكلروز ايران با بيان اينكه روند شيوع بيماريهاي قلب و عروق در كشورهاي درحال توسعه رو به افزايش است علل اين امر را تغذيه ناسالم، شيوه زندگي، مصرف زياد سيگار و كاهش ورزش عنوان كرد و گفت: پيش بيني مي شود تا سال 2020 بيماري هاي قلبي به صورت اپيدمي در اين جوامع تبديل شود.
دكتر محمدرضا محمد حسيني با اعلام اينكه مسائل در هم پيچيده ديگري به شيوع بيماري هاي قلبي دامن مي زند، به ايسنا گفت: سرانه استعمال سيگار در كشورمان 5 نخ در روز است كه با تمرين دادن به مردم براي كاهش مصرف دخانيات و تغيير در روش زندگي مي توان به كاهش بيماري هاي قلبي به تدريج كمك كرد. دبير انجمن آترواسكلروز، با اعلام اينكه در كشورمان در سال، 21 ميليارد نخ سيگار وارد مي شود، هزينه مصرف سيگار را در كشور 6 هزار ميليارد ريال خواند و گفت: با احتساب هزينه هاي درماني بار مالي سيگار بر كشور به 12 ميليارد ريال مي رسد. محمدحسني خاطرنشان كرد:  در حال حاضر با وجود 10 ميليون سيگاري در كشور، سالانه يك هزار و 460 ميليارد تومان بابت خريد سيگار، هزينه مي شود كه دولت بايد سه برابر اين مبلغ را صرف هزينه هاي درماني عوارض ناشي از مصرف دخانيات كند.
افزايش سرطان هاي قابل تشخيص در كشور
گروه سلامتآمار سرطان هاي معده، مري و سينه در كشور در حال افزايش است و اين در حالي است كه اين سرطان ها به راحتي قابل تشخيص هستند.
دكتر عبدالله فضلعلي  زاده رئيس انجمن سرطان ايران با بيان اين مطلب گفت: امروزه امكانات تشخيص سرطان بسيار زياد شده است و مردم نيز با مشاهده علائم هشداردهنده به پزشك مراجعه مي كنند.
وي تاكيد كرد: بسياري از صنايع، مواد راديواكتيو، انرژي هاي گوناگون و آلودگي هوا از عواملي هستند كه مي توانند سرطان ها را بوجود بياورند.
برگزار ي كنگره علوم تشريحي سال آينده
گروه سلامت- پنجمين كنگره آسيايي و اقيانوسيه علوم تشريحي(آناتومي)apica و هشتمين كنگره آناتومي ايران همزمان 26 الي 29 ارديبهشت ماه سال 1387 توسط دانشگاه علوم پزشكي ايران برگزار مي شود.به گزارش روابط عمومي دانشگاه علوم پزشكي ايران، اين كنگره با هدف انتشار آخرين اطلاعات علمي و روش هاي تحقيق آناتومي و تبادل نظر بين شركت كنندگان برگزار مي گردد. گفتني است؛ اساتيد، صاحب نظران، متخصصين و دانشجويان رشته هاي آناتومي جراحي و علوم پايه مي توانند مقالات خود را تا تاريخ 15 آبان ماه سال جاري در زمينه هاي بيولوژي سلولي و مولكولي، كليكال و سرجيكال آناتومي، تشريح جنين شناسي، بافت شناسي، تكنيك هاي باروري و ناباروري و علوم اعصاب طبق فرمت اعلام شده در سايت كنگره به دبيرخانه فوق به دانشگاه علوم پزشكي ايران ارسال و يا به سايت كنگره به نشاني www.iums.ac.ir مراجعه نمايند.
تصحيح
پيرو خبر منتشر شده در تاريخ 9/2/86، بنا به گزارش معاونت غذا و داروي وزارت بهداشت، محصولات ترشين ساخت شركت ايران چاشني با شماره هاي پروانه ساخت 50 /10601 و 50/11971مورد تاييد وزارت بهداشت هستند.]]>
</TEXT>
</DOC>
<DOC>
<DOCID>HAM2-860223-030</DOCID>
<DOCNO>HAM2-860223-030</DOCNO>
<ORIGINALFILE>/1386/860223/news/_ejtem.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مشاور استاندار تهران خبر داد
لباس  زنان شاغل متنوع مي شود]]>
</TITLE>
<TEXT>
<IMAGE>/1386/860223/news/001161.jpg</IMAGE>
<![CDATA[
گروه اجتماعي - مشاور استاندار تهران در امور بانوان، گفت: براي خانم هاي كارمندي كه در محيط كار از چادر استفاده مي كنند، چادرهاي خاص با ويژگي سهولت در استفاده و با رعايت تمام موازين، در اين جشنواره ارائه خواهد شد.
وي تصريح كرد: اهداف برگزاري جشنواره موسوم به "لباس مشاغل"، ايجاد تنوع، راحتي و وارد كردن رنگ ها و طرح هاي زيبا و مناسب به لباس هاي عمدتا مشكي زنان كارمند استان تهران است.
وي با اشاره به مراجعه و درخواست هاي فراوان كارمندان زن براي ارائه طرح هايي نو براي پوشش زنان كارمند در ادارات و سازمانها، افزود: به دنبال استقبال كارمندان زن، از فراخوان دبيرخانه جشنواره، طراحان لباس بيش از يكهزار طرح مانتو و چادر ويژه عنوان شغل براي زنان كارمند را به دبيرخانه ارائه كردند.
قند فروش در ادامه تاكيد داشت: اين جشنواره اولين بار در كشور و با هدف نوآوري در نمايش لباس ويژه كارمندان زن و به عنوان يكي از بخش هاي جنبي جشنواره بين المللي "زنان سرزمين من" در سالني به مساحت دو هزار مترمربع در چهاردهم تيرماه امسال برگزار مي شود.وي با دعوت از همه كارمندان زن، مديران و روساي ادارات و سازمانهاي استان تهران براي بازديد از اين جشنواره، اظهار داشت: در نظرسنجي اي كه در اين جشنواره از بازديدكنندگان صورت مي گيرد، منتخب لباس هاي مورد تاييد و پسند كارمندان و مديران در مشاغل مختلف مشخص مي شود.
قند فروش با يادآوري اين نكته كه هم اكنون در بسياري از مشاغل، كارمندان زن از لباس هاي فرم متحدالشكل استفاده مي كنند و در دنيا نيز اين مساله يك امر پذيرفته شده است،تصريح كرد:با ايجاد لباس فرم براي كارمندان زن از يك طرف لباس متناسب و زيبا در اختيارشان قرار مي گيرد و از سوي ديگر هزينه تامين لباس ها نيز از دوش كارمندان برداشته مي شود.
مشاور استاندار تهران در ادامه بيان داشت: هزينه تامين اين لباس ها از طريق يكي از مصوبات مجلس كه سازمانها را مجاز كرده است تا از محل بودجه هاي رفاهي براي ترويج فرهنگ پوشش مناسب استفاده كنند، تامين مي شود.
قندفروش با ابراز تاسف از برخي واكنش هاي نادرست و مغرضانه  درباره برگزاري "جشنواره لباس مشاغل" گفت: با وجود رويكرد بسيار مثبت اين اقدام و رعايت كليه حقوق زنان در جشنواره، افرادي مي كوشند با طرح اجبار در پوشش زنان كارمند، رويكردي منفي از اين حركت نشان دهند. وي تصريح كرد: اينكه ارائه لباس هاي فرم زنان كارمند با ويژگي هاي زيبايي، تنوع و راحتي و البته به انتخاب خودشان، ناديده گرفتن حقوق زنان در جامعه تلقي شود، سخني از روي بي انصافي و به دور از واقعيت است.
وي با بيان اينكه هم اكنون كاركنان زن براي يافتن لباس هايي كه بتوان در ادارات از آن استفاده كرد، دچار مشكلاتي هستند، افزود: در اين جشنواره لباس هاي ويژه دختران دانش آموز در مقاطع مختلف تحصيلي، معلمان و كاركنان ادارات با درنظر گرفتن نوع فعاليتشان، ارائه مي شود. جشنواره لباس مشاغل، يكي از بخش هاي جنبي جشنواره بين المللي زنان سرزمين من است كه تيرماه امسال و در مركز آفرينش هاي كودكان و نوجوانان در خيابان حجاب برگزار مي شود.]]>
</TEXT>
</DOC>
<DOC>
<DOCID>HAM2-860223-031</DOCID>
<DOCNO>HAM2-860223-031</DOCNO>
<ORIGINALFILE>/1386/860223/news/_ejtem.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[خودروهاي مدل 81 و 82 پلاك قديمي از اول خرداد توقيف مي شوند]]>
</TITLE>
<TEXT>
<![CDATA[مالكين خودروهاي پلاك قديمي فقط تا اول خرداد براي تعويض پلاك فرصت دارند
گروه اجتماعي خودروهاي پلاك قديمي مدل 81 و 82 از اول خرداد ماه جاري اجازه تردد نداشته و توقيف خواهند شد.
پليس راهنمايي و رانندگي با اعلام اين خبر از شهروندان و مالكين اين قبيل خودروها خواسته است پيش از خرداد ماه نسبت به تعويض پلاك خودرو خود اقدام كنند، در غير اين صورت پليس از تردد اين قبيل خودروها در سطح شهرها ممانعت به عمل آورده و خودرو آنها را توقيف خواهد كرد.
ايسنا: پليس راهنمايي و رانندگي نيروي انتظامي اعلام كرد: خودروهاي مدل 81 و 82 پلاك قديمي توقيف مي شوند.
بنابراين گزارش با توجه به اتمام مهلت مالكين خودروهاي مدل 81 و 82 جهت تعويض پلاك، از 15 ارديبهشت ماه سال جاري، مالكين خودروهايي كه تاكنون اقدامي جهت تعويض پلاك خودروهاي خود به عمل نياورده اند، بايد جهت تعويض پلاك به مراكز تعويض پلاك مراجعه كنند.
پليس راهنمايي و رانندگي نيروي انتظامي اعلام كرد: در غير اين صورت از اول خرداد ماه سال جاري نسبت به توقيف خودروهاي يادشده اقدام خواهد شد.]]>
</TEXT>
</DOC>
<DOC>
<DOCID>HAM2-860223-032</DOCID>
<DOCNO>HAM2-860223-032</DOCNO>
<ORIGINALFILE>/1386/860223/news/_ejtem.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بانك جامع جوان ياوران كشور تدوين مي شود]]>
</TITLE>
<TEXT>
<![CDATA[گروه اجتماعي - معاون فرهنگي- اجتماعي سازمان ملي جوانان در هفتمين نشست مديران نمايندگي هاي استاني اين سازمان از تشكيل بانك جامع جوان ياوران كشور خبر داد.
مهدي تلوري، معاون فرهنگي- اجتماعي سازمان ملي جوانان، در هفتمين نشست مديران نمايندگي هاي استاني سازمان ملي جوانان با اشاره به برگزاري مراسم اختتاميه طرح ملي ساماندهي ايده هاي جوان(بانك ايده)، گفت: اين طرح در گام نخست ايده هاي جوانان دانشگاهي براي دستگاه ژهاي مختلف را بررسي كرده و در گام بعدي به بررسي ايده هاي مرتبط با موضوع جوانان، مي پردازد. وي با اشاره به طرح تشكيل مجمع سمن ژهاي جوان كشور گفت: كليات اين طرح در سازمان تدوين شده و بزودي جهت تصميم گيري نهايي و تصويب، به شوراي عالي جوانان ارسال مي شود. معاون فرهنگي - اجتماعي سازمان ملي جوانان، با اشاره به برنامه هاي اين معاونت در زمينه توسعه مشاركت جوانان افزود: تاسيس شوراي هماهنگي تشكل ژهاي سراسري كه در بيست و هشتمين جلسه شوراي عالي جوانان به تصويب رسيد، از ديگر برنامه هاي اين معاونت در سازمان ملي جوانان است. معاون فرهنگي - اجتماعي سازمان ملي جوانان در ادامه خاطرنشان كرد: طرح تسهيل ازدواج جوانان و حمايت از برگزاري اردوهاي جهادي از ديگر برنامه هاي سازمان در سال جاري است كه با حفظ ماموريت ستادي تحقق مي يابد.
وي با اشاره به تشكيل مجمع جوان ياوران در سال جاري بر تكميل بانك اطلاعاتي جوان ياوران تاكيد كرد و افزود: برگزاري اردوهاي راهيان نور با رويكرد تقويت و تربيت شايسته، توليد بسته هاي آموزشي و در نهايت ايجاد شبكه تداوم ارتباط يكي از برنامه هاي سازمان ملي جوانان است تا به اين ترتيب علاوه بر معرفي اسوه هاي واقعي و ارائه اطلاعات درست به مخاطبان، تأثيرات بيشتري در افكار آنها ايجاد شود.
تلوري بر بهره گيري از فضاي مجازي براي غني سازي اوقات فراغت جوانان در سال جاري تاكيد و اظهار كرد: لازم است در فضاهاي بين المللي، انجمن ژهاي دوستي را در فضاهاي مجازي و حقيقي ايجاد كنيم. وي با اشاره به ايجاد حلقه نخبگان پيرامون مديريت ژهاي استاني سازمان ملي جوانان، گفت: در اين زمينه لازم است كه سازمان ملي جوانان علاوه بر ايفاي نقش حمايتي از نخبگان، زمينه هاي لازم براي توانمندسازي آنها را نيز فراهم كند.]]>
</TEXT>
</DOC>
<DOC>
<DOCID>HAM2-860223-033</DOCID>
<DOCNO>HAM2-860223-033</DOCNO>
<ORIGINALFILE>/1386/860223/news/_ejtem.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[اخطار قانوني انحلال به 7موسسه آموزشي غيرمجاز]]>
</TITLE>
<TEXT>
<![CDATA[گروه اجتماعي- دفتر آموزش هاي آزاد وزارت علوم، به 7 موسسه غيرمجاز فعال در آموزش عالي اخطار قانوني انحلال داد. اين7 موسسه  موظف اند بر اساس مصوبه مجلس شوراي اسلامي به محض ابلاغ اخطاريه نسبت به انحلال و توقف فعاليت هاي آموزش عالي خود اقدام كنند. اسامي اين موسسات بدين شرح است: موسسه آموزشي پيام فراگير(تهران)، موسسه آموزشي علوي(مشهد)،موسسه آموزشي پيام فر اگيران( تهران)، موسسه آموزشي فرهنگيان(تهران)، موسسه آموزشي فراگير(تهران)، موسسه آموزشي پژوهشگران جوان برتر(تهران)، موسسه آموزشي كيميا فراگير( مشهد).]]>
</TEXT>
</DOC>
<DOC>
<DOCID>HAM2-860223-034</DOCID>
<DOCNO>HAM2-860223-034</DOCNO>
<ORIGINALFILE>/1386/860223/news/_ejtem.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مركز پژوهش هاي مجلس خواستار شد:
ايجاد سازمان متمركز براي حوزه  خانواده و زنان]]>
</TITLE>
<TEXT>
<![CDATA[گروه اجتماعي - مركز پژوهش هاي مجلس شوراي اسلامي با انتقاد از تعدد دستگاه ها و مراكز متولي امور زنان در كشور، ايجاد يك سازمان متمركز براي تجميع تمامي دستگاه هاي مربوط به حوزه  خانواده و زنان را خواستار شد.
دفتر مطالعات فرهنگي مركز پژوهش هاي مجلس در پاسخ به درخواست فراكسيون زنان مجلس هفتم، ضمن بررسي عملكرد دستگاه هاي مربوط به امور زنان و خانواده تصريح كرد كه به طور مسلم وجود مراكز و دستگاه هاي متعدد متولي امور زنان و خانواده نه تنها موجب برطرف شدن مشكلات موجود در اين حوزه نشده اند بلكه در بعضي از عرصه ها حتي به عنوان مانعي براي رشد اين آسيب ها نيز بوده اند و به همين سبب تمركز تمامي مراكز و دستگاه هاي مربوط به حوزه خانواده و زنان در يك سازمان ضرورت دارد.
مركز پژوهش هاي مجلس شوراي اسلامي، در همين زمينه افزود: اين سازمان متمركز بايد قادر به انجام سياست گذاري كلان، منسجم و راهبردي در سطح كشور در حوزه زنان و خانواده بوده و واجد نظام اطلاعاتي جامع، قابل اتكا و آماده براي تصميم سازي، اجرا، نظارت و ارزيابي باشد. اين سازمان همچنين بايد داراي كاركردي متمركز و فعاليتي موزون و هماهنگ در حيطه امور زنان و از جامعيت لازم براي ارائه خدمات و پرداختن به امور زنان و خانواده برخوردار باشد.
مركز پژوهش هاي مجلس شوراي اسلامي، همچنين خواستار ارتقاء جايگاه رياست مركز امور زنان و خانواده از مشاورت به سطح معاونت رييس جمهوري شد و افزود: لازم است موارد ياد شده در قالب يك اساسنامه در شوراي عالي زنان و خانواده مورد تصويب قرار گرفته و شرح وظايف جديدي براي يكايك دفاتر تدوين شود تا اولاً نظامي هماهنگ بر همه آن ها حاكم و ثانياً از تقسيم مسئوليت هاي يكسان جلوگيري شود و در همين حال براي پرهيز از موازي كاري بخش هايي كه نيازمند توسعه هستند، گسترش يابند. اين گزارش چندگانگي در تشكيلات بودجه و اجرا، موازي كاري و تداخل وظايف دستگاه ها و تشابه موضوعات در حوزه عملكرد و شرح وظايف مشابه را از تبعات ناشي از پراكندگي دفاتر مربوط به امور زنان دانسته است.]]>
</TEXT>
</DOC>
<DOC>
<DOCID>HAM2-860223-035</DOCID>
<DOCNO>HAM2-860223-035</DOCNO>
<ORIGINALFILE>/1386/860223/news/_ejtem.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم
9 تا 12 به استثناءروزهاي تعطيل23023337 bamardom @ hamshahri.org]]>
</TITLE>
<TEXT>
<![CDATA[پست هاي مخابراتي آسيب پذير
در گوشه و كنار شهر به بعضي از پست هاي كوچك مخابراتي برمي خوريم كه ظاهراً قفل آنها ناپديد شده و درها گشوده مانده و شبكه حساس كابل ها و خطوط تلفن در معرض انواع آسيب ها قرار گرفته اند. ايمن سازي اين پست ها با استفاده از قفل هاي جديد براي حفظ خطوط تلفن ضروري است.
حاتم صادقي پور تهران
وام مسكن و ضرورت ها
پرداخت وام مسكن اگر بدون انجام مطالعات همه جانبه و دقيق باشد، خود منجر به گراني خواهد شد. بهتر است وام در شرايطي به متقاضيان پرداخت گردد كه دولت پيشاپيش با احداث خانه هاي ارزان قيمت به صورت انبوه آنها را در معرض فروش به متقاضيان قرار داده باشد. در آن صورت پرداخت وام دستاويزي براي سوءاستفاده شبكه هاي دلالي زمين و مسكن نخواهد شد.
مصباحي تهران
نبود بخش فوريت هاي پزشكي
همه بيمارستان هاي كشور بايد به بخش فوريت هاي پزشكي براي پذيرش آسيب ديدگان احتمالي بخصوص مصدومين حوادث، مجهز شوند. بارها در خبرها خوانده ايم كه يك مصدوم حادثه، به اين علت كه چند بيمارستان او را نپذيرفته اند به علت از دست رفتن فرصت نجات، جان باخته است. مرگ غم انگيز اسكي  باز جوان كه خبر آن هفته گذشته در مطبوعات چاپ شد، نيز بر اثر عدم پذيرش سه بيمارستان پيش آمد. وزارت بهداشت و درمان مي تواند در اين خصوص تحقيقات لازم را انجام دهد.
م. شيرخاني تهران
پرداخت قبلي را هم حساب كنيد
با اجراي طرح جديد تعويض پلاك خودروها از بيستم ارديبهشت ماه سال جاري، مثل بسياري از صاحبان خودروها كه بيست و پنج هزار ريال در سال 1378 بابت تعويض پلاك خودرو پرداخت كرده ايم، مايلم بدانم كه مبالغ دريافتي چگونه در جريان تعويض پلاك ها قابل محاسبه خواهد بود تا مردم حداقل پاداش خوش حسابي شان را دريافت كنند.
آيدين روانسر تبريز
ريخت و پاش در ساختمان هاي پرهزينه
@ يكي از روش هاي سودمند دولت براي صرفه جويي مبارزه با ريخت وپاش هايي است كه سازمانهاي دولتي بخصوص بانكها، پيوسته بابت احداث ساختمان هاي لوكس بر مردم تحميل مي كنند. تنها به يك نمونه از اين دست در شهرك قدس(غرب)اشاره مي كنم كه پس از تخريب ساختمان نوساز با سنگ گرانيت، دست اندركاران به ساختماني با دكور چوبي روي آورده اند!
ف- دبيرزاده تهران
جاده جاجرود را تعريض كنيد
به علت تنگي جاده بومهن به جاجرود، در روزهاي پاياني هفته و در تابستان همه روزه، خودروها دست كم سه ساعت را در راهبندان مي مانند و علاوه بر هدر رفتن ميليون ها ليتر بنزين، زيان هاي سنگين اقتصادي و آلودگي هوا، فشارهاي جبران ناپذيري به روح و جسم مردم وارد مي شود. با توجه به تجربه مفيد تعريض جاده دماوند، اميدواريم، طرح تعريض جاده جاجرود هم هر چه سريع تر به اجرا درآيد و از اين همه زيان سنگين مادي و معنوي جلوگيري شود.
مصطفي همداني جاجرود
براي صرفه جويي و كاهش بار ترافيك
@ بارها پيشنهاد شده و دوباره پيشنهاد مي كنم سازمانهاي دولتي عهده دار خدماتي همچون آب، برق و تلفن و... قبض ها را در يك زمان مشخص صادر و از طريق پست به دست مردم برسانند، تا بنا به عادت، اين قبيل هزينه ها در سبد هزينه خانوار محاسبه شود. اين كار در شرايطي كه هنوز پرداخت هزينه هاي پيش گفته به صورت الكترونيك تحقق نيافته است، بسيار مفيد خواهد بود و در كاهش هزينه ها و بار ترافيك تهران سهم عمده اي خواهد داشت.
منصوري كارشناس سازمان مديريت تهران]]>
</TEXT>
</DOC>
<DOC>
<DOCID>HAM2-860223-036</DOCID>
<DOCNO>HAM2-860223-036</DOCNO>
<ORIGINALFILE>/1386/860223/news/_eqtes.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[رئيس سازمان خصوصي سازي اعلام كرد
11 تا 16 درصد، سود سبد سهام عدالت
خريداران سهام شركت هاي دولتي مي توانند از تسهيلات حساب ذخيره ارزي بهره مند شوند]]>
</TITLE>
<TEXT>
<IMAGE>/1386/860223/news/001254.jpg</IMAGE>
<IMAGE>/1386/860223/news/001257.jpg</IMAGE>
<![CDATA[
تشكيل سازماني فرابورس براي سهام عدالت
معاون وزير امور اقتصادي و دارايي، تصريح كرد: قرار است يك سازمان فرابورس به نام otc تاسيس شود تا مبادلات طرح سهام عدالت در اين بازار انجام گيرد؛ زيرا بازار بورس فعلي توانايي جذب چنين حجم بالايي از مبادلات را ندارد و امكان نظارت بيشتر بر كار واگذاري اين سهام فراهم نيست.
گروه اقتصادي- رئيس سازمان خصوصي سازي ميانگين سود سبد سهام عدالت را 11 تا 16 درصد اعلام كرد.
دكتر غلامرضا حيدري كردزنگنه در گفت وگو با نشريه برنامه، با اشاره به اتمام مرحله اول واگذاري سهام عدالت، گفت: در اين مرحله به حدود 5 ميليون نفر به ارزش 2 هزار و 400 ميليارد تومان سهام واگذار شده است كه سبد سهام، 26 درصد اضافه ارزش داشته و ميانگين پرتفوي واگذار شده نيز افزايش يافته و ميانگين سود نيز 11 تا 16 درصد در نظر گرفته شده است.
كردزنگنه زمان بندي اجراي طرح سهام عدالت را 2 سال عنوان كرد و افزود: آغاز اجراي اين طرح در دهه فجر سال 84 و پايان آن دهه فجر سال 86 است و در اين راستا تاكنون 14 ميليون فرم توزيع شده است. وي جمعيت تحت پوشش سهام عدالت را شامل 21 ميليون نفر از 3 دهك جمعيتي اعلام و تصريح كرد: در حال حاضر در بسياري از استان ها 80 درصد سهام بين مشمولان مرحله اول توزيع شده است و 20 درصد باقي مانده ظرف يك تا دو ماه آينده واگذار خواهد شد.
معاون وزير امور اقتصادي و دارايي خاطرنشان ساخت: علاوه بر اين كه كار واگذاري سهام بانك ها و بيمه ها در دستور كار قرار دارد، كار واگذاري 118 شركت وزارت نفت طبق برنامه زمان بندي انجام و مقدمات ورود آنها به بورس آماده مي شود و حتي خريداران مي توانند بر اساس تبصره 4 قانون بودجه از حساب ذخيره ارزي تسهيلات بگيرند.
وي افزود: با توجه به اين كه 2 وزارتخانه بهداشت و آموزش و پرورش 80 درصد بودجه كل كشور را مصرف مي كنند، قرار است با واگذاري بخشي از فعاليت هاي آنها از بار مالي دولت كاسته شود.]]>
</TEXT>
</DOC>
<DOC>
<DOCID>HAM2-860223-037</DOCID>
<DOCNO>HAM2-860223-037</DOCNO>
<ORIGINALFILE>/1386/860223/news/_eqtes.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[با وجود قطعي شدن استفاده از كارت سوخت از ابتداي خرداد ادامه دارد
بنزين؛ اظهارنظر هاي متفاوت درباره زمان و ميزان سهميه بندي]]>
</TITLE>
<TEXT>
<IMAGE>/1386/860223/news/001260.jpg</IMAGE>
<![CDATA[
 خريد و فروش كارت شايعه است
احمد  تولايي معاون فني پروژه كارت هوشمند سوخت، خبر مربوط به  خريد و فروش كارت هاي هوشمند سوخت را يك شايعه دانست و آن را تكذيب كرد. وي به ايرنا گفت: موضوع فروش كارت سوخت كه به صورت شايعه مطرح شده است از سوي مسئولان پروژه به طور جدي پيگيري شد اما موردي از خريد و فروش كارت هاي هوشمند سوخت در سراسر كشور ديده نشد.
گروه اقتصادي- سهميه بندي بنزين با وجود اينكه ديروز اعلام شد از ابتداي خرداد بنزين فقط با كارت هوشمند عرضه مي شود، همچنان دچار ابهام است و هنوز ميزان سهميه هر وسيله نقليه و قيمت آزاد از سوي دولت اعلام نشده است. اين درحاليست كه اخبار متفاوت و متناقضي پيرامون زمان اجرا يا تاخير در اجرا به گوش مي رسد.
ديروز در تازه ترين خبر اعلام شد كه پيشنهاد نحوه سهميه بندي بنزين به رياست جمهوري ارسال شده و به گفته مديركل دفتر انرژي سازمان مديريت و برنامه ريزي، سهميه بندي بنزين از اول خرداد ماه اجرا مي شود. احمد داوودي به مهر درباره سهميه بندي بنزين از اول خردادماه گفت: دولت قصد دارد از اول خردادماه نسبت به سهميه بندي بنزين اقدام كند و ستاد خاصي به نام تبصره 13 نيز در رياست جمهوري براي تصميم گيري در اين باره مامور شده است. وي افزود: براساس اطلاعات سازمان مديريت و برنامه ريزي، طرح سهميه بندي بنزين از اول خردادماه اجرايي خواهد شد. وي درباره تعيين سهميه روزانه يا ماهانه بنزين خودروها نيز گفت: ستاد ويژه اي كه در رياست جمهوري تشكيل شده نسبت به اين موضوع تصميم گيري مي كند اما سازمان مديريت و برنامه ريزي نيز در اين باره پيشنهاداتي داده كه غير رسمي است.
اما برخي نمايندگان مجلس از جمله كمال دانشيار رئيس كميسيون انرژي از قطعي بودن تاخير در اجراي سهميه بندي خبر مي دهد درحالي كه حسين آفريده يك عضو ديگر اين كميسيون روز شنبه گفت: سهميه بندي بنزين از اول خرداد 100 درصد اجرا مي شود. وي به نقل از نماينده دولت گفت: نماينده دولت در كميسيون انرژي با قاطعيت اعلام كرد كه از اول خرداد سهميه بندي اجرا مي شود و هيچ مشكلي وجود ندارد.
در همين حال حسن سبحاني نماينده مردم دامغان در مجلس روز شنبه در مورد تعيين قيمت بنزين آزاد توسط دولت ابراز ترديد كرد و گفت كه اين اقدام خلاف برنامه  چهارم است. وي در گفتگو با ايسنا تاكيد كرد: متاسفانه اداره قوانين مجلس با حذف نكردن عبارتي در قانون مبني بر تعيين قيمت  غير سهميه اي سبب شد كه كساني فكر كنند بنزين به قيمت غيرسهميه بندي براي بخش خصوصي وجود دارد در حالي كه مذاكرات مجلس نشان مي دهد اصولا تعيين قيمت  توسط دولت مجاز نيست. وي از دولت خواست اگر قصد دارد بنزين غيرسهميه بندي بفروشد بايد به مجلس لايحه بياورد و قيمت آن را نيز مجلس تعيين كند كه فكر مي كنيم نيازي به اين كار نيست.
در همين حال علي اكبر محرابيان رئيس ستاد طرح هاي ويژه دولت روز شنبه اعلام كرد، اجراي كارت هوشمند، قدم اول سهميه بندي است و بايد ابتدا پروژه كارت هوشمند در اول خرداد عملياتي و هر زمان كه سيستم آمادگي كامل داشت، سهميه بندي اجرا مي شود. وي به فارس گفت: اجراي طرح كارت هوشمند در سراسر كشور از ابتداي خرداد ماه قطعي است و طبق قانون در هر حالتي اين طرح در اين زمان اجرا مي شود. وي در عين حال افزود: دولت تمام تلاش خود را مي كند تا قانون و مصوبه مجلس در موعد مقرر اجرا شود.]]>
</TEXT>
</DOC>
<DOC>
<DOCID>HAM2-860223-038</DOCID>
<DOCNO>HAM2-860223-038</DOCNO>
<ORIGINALFILE>/1386/860223/news/_eqtes.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[آماده باش وزارت نيرو براي كاهش خاموشي در تابستان]]>
</TITLE>
<TEXT>
<![CDATA[گروه اقتصادي- وزارت نيرو براي كاهش خاموشي در تابستان در آماده باش كامل است.
پرويز فتاح وزير نيرو شنبه در دوازدهمين همايش شبكه هاي توزيع نيروي برق افزود: با افزايش گرماي هوا مصرف برق به دليل مصرف وسايل خنك كننده افزايش مي يابد، و طرح هاي توسعه شبكه برق در كشور نيز نيازهاي جديدي ايجاد كرده است. وي تاكيد كرد: وزارت نيرو همه تلاش خودرا بكار مي برد تا بخش هاي توليد، انتقال و توزيع برق در راستاي كاهش خاموشي ها بسيج شود.]]>
</TEXT>
</DOC>
<DOC>
<DOCID>HAM2-860223-039</DOCID>
<DOCNO>HAM2-860223-039</DOCNO>
<ORIGINALFILE>/1386/860223/news/_eqtes.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[كنترل كالا هاي چيني از مبدا حمل]]>
</TITLE>
<TEXT>
<![CDATA[ايسنا: در نشست اعضاي اتاق بازرگاني ايران و چين با رياست موسسه استاندارد، اقدامات موثر در جهت جلوگيري از ورود كالا هاي بي كيفيت چيني با ايجاد يك شركت بازرسي مشترك ايران و چين تشريح شد.
ناظمي  اردكاني، رئيس موسسه استاندارد و تحقيقات صنعتي ايران، در اين نشست با اشاره به ايجاد شركت بازرسي براي كنترل كالا از مبدا ورودي كشور چين تصريح كرد: با توجه به حجم بالاي واردات از كشور چين، اين شركت بازرسي كه به صورت مشترك براي كنترل كالا هاي وارداتي و صادراتي تشكيل خواهد شد، روند بازرسي را تكميل خواهد كرد.]]>
</TEXT>
</DOC>
<DOC>
<DOCID>HAM2-860223-040</DOCID>
<DOCNO>HAM2-860223-040</DOCNO>
<ORIGINALFILE>/1386/860223/news/_eqtes.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[آغاز واگذاري سيم كارت هاي اعتباري دولتي]]>
</TITLE>
<TEXT>
<![CDATA[گروه اقتصادي- واگذاري سيم كارت هاي اعتباري دولتي در استان هاي قم، قزوين، زنجان، سمنان و كهگيلويه  و بويراحمد از روز شنبه آغازشد.
از امروز نيز سيم كارت ژ استان هاي بوشهر، فارس، 5 اولويت تهران و 2 اولويت در استان هرمزگان آغاز مي شود.
تمامي مشتركاني كه رقم سمت راست قبوض ثبت ژنامي آنها به صفر ختم مي شود، اولويت اول هستند. همچنين، سيم ژكارت اعتباري ديگر استان ژهاي كشور بدون قرعه ژكشي و طي ماه ژهاي ارديبهشت و خرداد واگذار مي شود.]]>
</TEXT>
</DOC>
<DOC>
<DOCID>HAM2-860223-041</DOCID>
<DOCNO>HAM2-860223-041</DOCNO>
<ORIGINALFILE>/1386/860223/news/_eqtes.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[در آينه رسانه هاي خارجي
گاز، ايران را نگاه مي دارد]]>
</TITLE>
<TEXT>
<![CDATA[در سال جاري ميلادي به تنهايي، سه شركت بزرگ نفتي اروپايي از سرمايه گذاري چند ميليارد دلاري در ميادين عظيم گازي ايران خبر داده اند. اما تفاهم نامه غيرالزام آوري كه اواخر ماه آوريل شركت او.ام.و اتريش با ايران منعقد كرد و يا قراردادهاي مشابهي كه رويال داچ شل انگليسيهلندي و رپسول اسپانيايي امضا كردند، بدين معنا نيست كه اين شركت ها حجم عظيمي از سرمايه را روانه ايران خواهند كرد و موجبات خشم واشنگتن را فراهم آورند. بلكه، اينها شيوه هايي هستند كه شركت ها استفاده مي كنند براي اينكه گزينه هاي خود را حفظ كنند تا زماني كه تنش هسته اي ايران حل شد، بتوانند از آن استفاده نمايند.
در حالي كه توتال از 2 برابر شدن هزينه توسعه پروژه  گازي پارس جنوبي خبر داده است، لوك اويل دومين شركت بزرگ نفتي روسيه اعلام كرده  است كه اين شركت در مراحل اوليه سرمايه گذاري در ايران قرار دارد و هنوز 12 تا 18 ماه فرصت براي تصميم گيري نهايي باقي است. اينكه، توتال و شل و ديگر شركت ها چه مدت مهلت هاي زماني انعقاد قرارداد با ايران را به تعويق بياندازند، تاحدودي به نحوه تعامل رقباي آسيايي آنها خصوصا شركت هاي چيني و هندي با ايران بستگي دارد. با وجود آنكه تهديدهاي آمريكا بر شركت هاي اروپايي تاثيرگذار بوده، اما به نظر مي رسد اين تهديدها تاثير چنداني بر شركت هاي آسيايي كه تشنه انرژي هستند، نداشته و اين شركت ها در حال به چالش كشيدن واشنگتن هستند.
در 3 سال اخير، شركت هاي چيني، هندي و مالزي با بيش از 90 ميليارد دلار سرمايه گذاري در ايران براي خريد گاز، توسعه ميادين نفت و گاز و ساخت خطوط لوله و پايانه هاي ال.ان.جي و ديگر زيرساخت هاي انرژي موافقت نموده اند. شركت نفت فراساحل چين نيز در حال مذاكره براي انعقاد قراردادي به ارزش 16 ميليارد دلار براي توسعه ميدان گازي پارس شمالي ايران است.
البته در اين سرمايه گذاري ها نكته اي نهفته است: اين سرمايه گذاران جديد آسيايي از توانايي نسبي بالايي براي اجراي پروژه هاي پيچيده نفت و گاز، خصوصا بدون اتكا به تكنولوژي آمريكايي، برخوردار نيستند. البته همانطور كه هريس مي گويد، هميشه اين امكان وجود دارد كه ايرانيان بدون كمك شركت هاي نفتي خارجي اقدام به اجراي پروژه هاي نفت و گاز خود كنند، هرچند كه اين اقدام موجب طولاني تر شدن و هزينه برتر شدن پروژه ها خواهد شد، اما به هر حال ايران اينگونه در عرصه ميدان باقي خواهد ماند.
فايننشال تايمز‎/ 10 مي]]>
</TEXT>
</DOC>
<DOC>
<DOCID>HAM2-860223-042</DOCID>
<DOCNO>HAM2-860223-042</DOCNO>
<ORIGINALFILE>/1386/860223/news/_eqtes.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[بانك مركزي:
افراد با بدهي معوقه تسهيلات جديد دريافت نمي كنند]]>
</TITLE>
<TEXT>
<![CDATA[فارس: بانك مركزي در پاسخ به سئوال فارس درباره جنبه قانوني نامه ديوان محاسبات اعلام كرد: طبق مقررات موجود اگر كسي بدهي معوقه داشته باشد به او تسهيلات جديد پرداخت نمي شود.
بانك مركزي همچنين اعلام كرده است: طبق مقررات موجود اگر كسي بدهي معوقه داشته باشد به او تسهيلات جديد پرداخت نمي شود، برهمين اساس اطلاعات به ديوان محاسبات ارسال شده است. گفتني است با دخالت و دستور ديوان محاسبات و پذيرش بانك مركزي بانكهاي كشور از ارائه تسهيلات به 119 شخصيت حقيقي و حقوقي منع شدند. ديوان محاسبات كشور در نامه اي خطاب به رئيس كل بانك مركزي، بانكهاي كشور را از ارائه تسهيلات به برخي شركتها منع كرده است.]]>
</TEXT>
</DOC>
<DOC>
<DOCID>HAM2-860223-043</DOCID>
<DOCNO>HAM2-860223-043</DOCNO>
<ORIGINALFILE>/1386/860223/news/_eqtes.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اقتصادهاي عربي به روي بخش خصوصي آغوش مي گشايند
خصوصي سازي در جهان عرب
مترجم: حسين لطفي]]>
</TITLE>
<TEXT>
<IMAGE>/1386/860223/news/001131.jpg</IMAGE>
<![CDATA[
مسكن؛ درد مشترك
توليدكنندگان بزرگ نفت در خليج فارس با نقدينگي مهيبي روبه رو هستند، اما سؤال اصلي اين است كه اين كشورها چگونه از اين منابع عظيم استفاده مي كنند حجم سرمايه گذاري هاي داخلي و خارجي در كشورهاي منطقه نسبت به قبل بيشتر شده و نقدينگي مازاد، رشدهاي حبابي در برخي بخش ها خصوصاً بازارهاي املاك و مسكن ايجاد كرده است.
اجاره واحدهاي مسكوني در دوبي در سال 2006 به طور متوسط 30 درصد افزايش يافت، كه رشد سريع تقاضا مهمترين علت آن بود. تقاضا براي املاك تجاري نيز با رشد مشابهي مواجه است و بسيار فراتر از ظرفيت عرضه است و اين شرايط حاد، افزايش شديد اجاره بها را به دنبال داشته است.
اصلاحات اقتصادي، سرمايه گذاري هاي بخش خصوصي را در جهان عرب گسترش داده و نقدينگي عظيم منطقه را به سمت كارآيي هاي پربازده تر سوق داده است. برج هاي سربه فلك كشيده و منهتن نمايي كه در صحراهاي دوبي روييده اند، نمادي از خيزش سريع اقتصادهاي عرب حتي در كشورهاي كمتر نفتي همچون مصر و اردن هستند. اين خيزش كه با ورود به قرن 21 ميلادي سرعت يافته و هيچ نشانه اي از توقف نيز نشان نمي دهد، نتيجه نگاه نسل جديد رهبراني است كه اصلاحات اقتصادي و توسعه اجتماعي را با آغوش باز مي پذيرند. با توسعه سرمايه گذاري در زيرساخت ها و منابع انساني، رهبران جديد كشورهاي عربي خليج فارس در پي جلب اعتماد حلقه هاي تجاري و مالي هستند. اقتصادهاي جديد عربي حجم عظيمي از سرمايه هاي خارجي را جذب مي كنند و باور قديمي مبني بر اينكه سرنوشت جهان عرب در ركود و سكون است، را به چالش مي كشند.
**
ياسر الملواني رئيس هولدينگ هرمس(بزرگترين كارگزار اوراق بهادار در مصر)مي گويد: خاورميانه منطقه اي جذاب اما چالش برانگيز با اقتصادهاي رو به رشد و سياست هاي آشفته است. كشورهاي منطقه در حال رقابت براي يافتن جايي در جهان بازارهاي نوظهور هستند.
مصر؛ تغيير الگوي اقتصادي
در همين حال، كشورهاي خاورميانه  در فاصله كمتري به پيوستن به اقتصاد جهاني قراردارند و براي جذب سرمايه هاي مستقيم خارجي رقابت فشرده اي با يكديگر دارند. مصر به تنهايي بخش قابل توجهي از سرمايه گذاري هاي مستقيم خارجي را به علت ثبات و سرمايه  انساني بهترش، جذب كرده است. مصر بيشترين جمعيت منطقه را دارد و قدرت خريد در بازار مصرفي آن به طور روزافزون در حال رشد است.
مصر انتظار دارد در 12 ماهه منتهي به ژوئن 2007 نزديك به 8 ميليارد دلار سرمايه گذاري مستقيم خارجي جذب كند كه از ركورد 1/6 ميليارد دلار سال قبل نيز بالاتر خواهد بود و از اين لحاظ مصر شانه به شانه هند خواهد آساييد. بنابر اعلام مؤسسه فاينانس بين المللي، همچنين انتظار مي رود مصر امسال با پشت سرگذاردن آفريقاي جنوبي، بزرگترين دريافت كننده سرمايه گذاري مستقيم خارجي در آفريقا و خاورميانه لقب بگيرد.
امارات متحده عربي بزرگترين سرمايه گذار در مصر در سال گذشته بود و كنسرسيوم تحت رهبري شركت اتصالات دوبي 9/2 ميليارد دلار در اوپراتور سوم تلفن همراه مصر سرمايه گذاري كرد. ديگر سرمايه گذاري هاي بزرگ امارات در مصر در صنايع سنگين، سيمان، پتروشيمي، املاك، توريسم و صنايع خرده فروشي صورت گرفته است.
مصر در تغيير پاردايم قرار دارد. در جولاي 2004 هيأت دولت جديد اصلاح گرا به نخست وزيري احمد نظيف بر سر كار آمد و از آن زمان تاكنون گام هاي بزرگي براي باز كردن بازارهاي مصر به روي تجارت و سرمايه گذاري خارجي، كاهش ماليات  شركت ها، خصوصي كردن و تجديد ساختار شركت هاي عمومي و ايجاد فضاي تجاري مناسب برداشته است.
پايبندي دولت مصر به اصلاح ساختارهاي اقتصادي و حجم عظيم سرمايه گذاري هاي خارجي، اطمينان تجاري در اين كشور را افزايش داده است. در نتيجه، بخش خصوصي مصر، پوياتر شده و در حال رسيدن به مرز ايجاد بازاريابي و فاينانس منطقه اي است. در شرايطي كه اكثر بازارهاي سرمايه كشورهاي خاورميانه سال 2006 ميلادي را در خط قرمز به پايان بردند، شاخص بورس قاهره در سال گذشته ميلادي بيش از 10 درصد رشد كرد و بازده نقدي بورس نيز تقريباً 2 برابر شد كه نشانه وضعيت جهنده بورس قاهره است.
سرمايه گذاران خارجي اكنون تقريباً 30 درصد از حجم روزانه معاملات سهام بورس قاهره را در اختيار دارند و اين سهم به طور فزاينده در حال افزايش است.عملكرد بورس قاهره نشانگر تغييراتي است كه در سطح عموم اقتصاد مصر در حال وقوع است. سيستم بانكي مصر، سالم تر شده است. صنعت نساجي كه سال هاي متمادي با بحران مواجه بود، اكنون يكي از فعال ترين بخش هاي اقتصادي مصر محسوب مي شود. برنامه خصوصي سازي مصر موتور رشد بازار سرمايه اين كشور در سال هاي اخير بوده است، اما اكنون با پيچيده تر و عميق تر شدن بورس قاهره، وضعيت تفاوت كرده است و بورس قاهره شاهد حضور شركت هاي ثبت شده در بورس هايي همچون بورس لندن نيز هست.
اكثر 30 شركت نخست بورس قاهره، برنامه هاي توسعه منطقه اي و بين المللي خود و صدور مارك هاي تجاري خود به بازارهاي خارجي را آغاز كرده اند. در حالي كه خصوصي سازي محور برنامه اصلاحات اقتصادي دولت مصر است، بخش قابل توجهي از جريانات ورودي سرمايه هاي خارجي به مصر در پروژه هاي روستايي و كشاورزي است.
اردن، سرمايه گذاران را وسوسه مي كند
اردن ديگر كشور منطقه است كه از اصلاحات اقتصادي نظام مند و فوق العاده اي بهره مند است. اقتصاد اردن با وجود بي بهرگي اين كشور از منابع طبيعي، در سطح مطلوبي حركت مي كند. همچون ساير كشورهاي منطقه، نقدينگي در اردن نيز وافر است و 45 درصد سرمايه گذاران در بورس امان، خارجي اند.
زياد فريض وزير دارايي اردن مي گويد اردن يكي از پيشگامان اصلاحات در خاورميانه است و قوانين ماليات و سرمايه گذاري اين كشور به گونه اي طراحي شده است كه توجه سرمايه گذاران را جلب مي كند. وي مي افزايد: ما مي خواهيم اطمينان عادلانه  رفتار كردن را در بازار ايجاد كنيم و فعاليت و كسب وكار در اردن را بسيار جذاب بنماييم.
سال گذشته اردن بالغ بر 3 ميليارد دلار سرمايه گذاري مستقيم خارجي جذب كرد كه 800 ميليون دلار آن از فرآيند خصوصي سازي حاصل شد. فريض در اين باره مي گويد: ما به جز پتاس و فسفات هيچ منابع طبيعي ديگري نداريم و منابع انساني، تنها ثروت كشور اردن محسوب مي شود. اردن سرمايه گذاري فراواني را در بخش هاي آموزش نيروي كار صورت داده است.
فريض مي گويد: نمي توان از اقتصاد اردن صحبت كرد اما اشاره اي به توريسم نكرد: ما محل تقاطع بزرگترين مذاهب جهاني هستيم و آثار باستاني و مذهبي فراوان و مناظر طبيعي بسيار زيبايي داريم. ورود توريست به اردن در سال 2006 با 4/7 درصد افزايش به 9/4 ميليون نفر رسيد. اردن 64 هزار مكان توريستي از جمله بحرالميت و تئاتر رم را در اختيار دارد. توليد ناخالص داخلي اردن سالانه حدود 7 درصد رشد مي كند و انتظار مي رود اين سطح رشد حداقل در 3 سال آينده نيز ادامه يابد. بانك اچ.اس.بي.سي اخيرا به دولت اردن پيشنهاد كرده معادن فسفات را به بخش خصوصي واگذار كند. اكنون حدود 32 شركت دولتي اردن در ليست انتظار براي خصوصي سازي قرار دارند و 74 درصد سهام شركت هواپيمايي سلطنتي اردن نيز تا پايان سال 2007 واگذار خواهد شد.
كلام آخر آنكه، اقتصادهاي عربي دوران بلوغ خود را آغاز كرده اند و اكنون دريافته اند كه مي توانند با يكديگر به رقابت بپردازند و حتي فقيرترين كشورهاي منطقه خاورميانه نيز سهمي هرچند اندك از روند عظيم خصوصي سازي دارند.
ماهنامه گلوبال فاينانس‎/ آوريل]]>
</TEXT>
</DOC>
<DOC>
<DOCID>HAM2-860223-044</DOCID>
<DOCNO>HAM2-860223-044</DOCNO>
<ORIGINALFILE>/1386/860223/news/_eqtes.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[خبر]]>
</TITLE>
<TEXT>
<![CDATA[تكميل تحقيق و تفحص از صنايع خودروسازي
ايرنا: رئيس كميسيون صنايع مجلس با اعلام آماده شدن جمع بندي گزارش تحقيق و تفحص از صنعت خودروسازي، گفت: اين گزارش بزودي در صحن علني مجلس قرائت مي شود.
سيد حسين هاشمي در پاسخ به اين پرسش كه چرا تاكنون اين گزارش قرائت نشده است، گفت: زماني كه گزارش تحقيق و تفحص مطرح مي  شود، كميته تحقيق و تفحص آن را بررسي و جمع بندي مي كند و پس از نهايي شدن، آن را به عنوان گزارش به كميسيون مربوط مي فرستد.
همچنين مجري طرح جايگزيني خودروهاي فرسوده نيز هرگونه ثبت نام جايگزيني اين خودروها را فعلاً غيرمجاز دانست و اعلام كرد كه ثبت نام خودروهاي فرسوده در سال 86 به صورت اينترنتي خواهد بود. سيد رضا فاطمي اعلام كرد با افرادي كه اقدام به نام نويسي متقاضيان نموده اند با هماهنگي نيروي انتظامي و ديگر مراجع ذي صلاح برخورد خواهد شد. وي افزود: متاسفانه آنچه در افكار عمومي منتشر مي شود اين است تحقيق و تفحص به نوعي مچ گيري است در حالي كه  استنباط ما از آيين نامه داخلي اين است كه بايد هم نكات مثبت و هم اشكالات را بگوييم.
اولويت  واگذاري به مالكان خودروهاي فرسوده
]]>
<IMAGE>/1386/860223/news/001128.jpg</IMAGE>
<![CDATA[
گروه اقتصادي- مدير طرح جايگزيني خودروهاي فرسوده ايران خودرو اولويت هاي ايران خودرو جهت مراجعه مالكان خودروهاي فرسوده براي تحويل خودروهاي ثبت نامي را اعلام كرد.
به گزارش ستاد خبري ايران خودرو؛ رضا تقي زاده، گفت:تنها متقاضياني مي توانند به بانك و مراكز اسقاط مراجعه كنند كه جزء اولويت هاي اعلام شده و معتبر باشند. وي بر رعايت ضوابط اعلام شده از سوي متقاضيان تاكيد كرد و گفت: متقاضيان خودروي روآ تا پايان اولويت 12 و نيز آن دسته از متقاضيان اولويت سيزده كه فرم تاييديه شماره يك را از بانك دريافت كرده باشند، مي توانند خودرو خود را تحويل بگيرند.
مديرطرح جايگزيني خودروهاي فرسوده ايران خودرو افزود: متقاضيان خودروهاي سمند و باردو تا پايان اولويت 13 و همچنين متقاضيان خودرو 405 تا پايان اولويت 19 مي توانند نسبت به دريافت خودرو خود اقدام كنند. وي با بيان اينكه تبديل خودرو به خودروي ديگر تنها در اولويت هاي اعلام شده فوق آزاد است، از متقاضياني كه حائز شرايط اعلام شده نيستند خواست از مراجعه به نمايندگي هاي مجاز ايران خودرو و سازمان فروش خودداري كنند.
همچنين هرگونه ثبت نام جديد قبل از ابلاغ رسمي آيين نامه هيات وزيران در سال 86 خلاف قانون بوده و ثبت نام از متقاضيان وجاهت قانوني ندارد.]]>
</TEXT>
</DOC>
<DOC>
<DOCID>HAM2-860223-045</DOCID>
<DOCNO>HAM2-860223-045</DOCNO>
<ORIGINALFILE>/1386/860223/news/_havad.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[تعقيب شكارچي سياه
راز فيلم هاي سياه مرد جوان زماني فاش شد كه پليس سرگرم بازرسي از يك ويدئو كلوپ در منطقه دولت آباد بود]]>
</TITLE>
<TEXT>
<IMAGE>/1386/860223/news/001182.jpg</IMAGE>
<![CDATA[
دستور براي شناسايي
بازپرس شعبه 5 دادسراي شهرري با صدور دستور چاپ عكس متهم از كساني كه از مخفيگاه وي اطلاع دارند خواست با شماره تلفن 55903026 تماس گرفته و يا آنكه ماجرا را به پايگاه نهم پليس امنيت تهران اطلاع دهند.
گروه حوادث - شكارچي دختران در شهرري كه با تهديد چاقو طعمه هاي خود را به خانه اش  كشانده و از صحنه آزار و اذيت آنها فيلم برداري مي كرد تحت تعقيب پليس قرار دارد. راز فيلم هاي سياه اين مرد جوان زماني فاش شد كه پليس سرگرم بازرسي از يك ويدئو كلوپ در منطقه دولت آباد بود.
مدتي پيش زماني كه ماموران مبارزه با مفاسد اجتماعي پليس شهرري در حال بازرسي يك ويدئوكلوپ در منطقه دولت آباد بودند، متوجه شدند مالكان اين مغازه به صورت مخفيانه اقدام به توزيع فيلم هاي مستهجن در سطح شهر مي كنند و به اين ترتيب هر دوي آنها را بازداشت كردند.
ماموران در بازرسي فيلم هاي اين محل، به چند حلقه سي دي مستهجن برخوردند كه در آنها پسر جواني با كشاندن دختران جوان به خانه اش با تهديد چاقو آنها را مورد اذيت و آزار قرار مي داد.
با بررسي دقيق اين فيلم ها مشخص شد محل فيلم برداري خانه اي در منطقه شهرري است و به اين ترتيب پرونده براي ادامه تحقيقات به پايگاه نهم پليس امنيت تهران ارسال شد.
ماموران در نخستين اقدام به بازجويي از مالكان ويدئو كلوپي پرداختند كه سي دي هاي مستهجن در آنجا كشف شده بود، اما اين 2 جوان ادعا كردند شكارچي دختران را نمي شناسند و اين فيلم ها از طريق واسطه به دستشان رسيده است.
در حالي كه بررسي هاي پليسي زير نظر بازپرس شعبه 5 دادسراي شهرري ادامه داشت، كارآگاهان براي يافتن سرنخي در اين پرونده تحقيقات خود را بر روي شناسايي طعمه هاي شكارچي جوان متمركز كردند و مدتي بعد نخستين سرنخ ها در اختيار پليس قرار گرفت.
ماموران كه احتمال مي دادند قربانيان فيلم هاي سياه از متهم شكايت كرده باشند، بررسي پرونده هاي موجود در اداره پليس را آغاز و به اين ترتيب موفق شدند يكي از دختراني را كه از سوي شكارچي جوان ربوده شده بود شناسايي كنند.
راز سياه يك آدم ربايي
دختر جوان در بازجويي ها گفت: مدتي قبل در حالي كه از كوچه اي حوالي منزلمان عبور مي كردم از پشت سرم صدايي شنيدم و به عقب برگشتم. در همين هنگام پسر جواني را ديدم كه كنار در خانه اي ايستاده بود و در حالي كه كاغذي در دست داشت از من مي خواست به سئوالش جواب دهم.
وقتي نزد وي رفتم ناگهان دست مرا گرفت و با حركتي سريع به داخل خانه برد،سپس قبل از هر عكس العملي چاقويي زير گلويم گذاشت و گفت اگر سروصدا كنم مرا خواهد كشت.
من از ترس جانم سكوت كردم و او پس از آنكه مرا به داخل خانه  برد، از صحنه هاي اذيت و آزارم فيلم برداري كرد و گفت اگر از اين ماجرا با كسي حرفي بزنم فيلم را در سطح شهر منتشر خواهد كرد.
وي ادامه داد: پسر جوان پس از آنكه شماره تلفنم را از من گرفت رهايم كرد تا به خانه برگردم اما از همان روز بود كه تهديد هاي تلفني اش شروع شد.
او با تهديد به انتشار فيلم ، از من مي خواست به خواسته هاي سياهش تن دهم و من هم براي حفظ آبرويم مجبور بودم به حرف هايش عمل كنم.
پس از اظهارات دختر جوان در حالي كه تعداد ديگري از قربانيان شكارچي دختران شهرري با مراجعه به پليس از او شكايت كرده بودند، ماموران موفق شدند خانه مجردي متهم را در شهرري شناسايي كنند اما زماني كه عازم آنجا شدند، وي خانه را تخليه كرده و پا به فرار گذاشته بود.]]>
</TEXT>
</DOC>
<DOC>
<DOCID>HAM2-860223-046</DOCID>
<DOCNO>HAM2-860223-046</DOCNO>
<ORIGINALFILE>/1386/860223/news/_havad.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[سارق پررو جلوي كلانتري دزدي مي كرد]]>
</TITLE>
<TEXT>
<![CDATA[گروه حوادث- مردي كه با استفاده از غفلت رانندگان مقابل كلانتري ها دست به سرقت از داخل خودروها مي زد، توسط ماموران كلانتري 152 دستگير شد.
صبح پنج شنبه 20 ارديبهشت مرد جواني براي رسيدگي به پرونده اي كه در كلانتري 152 داشت با عجله خودرو سمندش را جلوي كلانتري پارك كرد و بدون قفل كردن در آن به سرعت وارد كلانتري شد.
راننده سمند چند دقيقه بعد براي برداشتن سندي از كلانتري خارج شد، اما در كمال ناباوري مرد جواني را ديد كه در داخل خودرواش نشسته و در حال جستجو در داخل كيف سامسونت او است.
صاحب خودرو با ديدن اين صحنه به طرف خودرواش رفت و از مرد ناشناس علت حضور در خودرواش پرس و جو كرد.
مرد سارق به وي حمله ور شده و به سرعت فرار كرد، اما ماموران پليس با فرياد كمك خواهي مرد جوان به تعقيب سارق پرداختند و وي توسط ماموران دستگير شد.
بعد از دستگيري اين مرد جوان به نام علي، وي صبح ديروز براي بازجويي به شعبه اول بازپرسي دادسراي بعثت انتقال يافت و در اين بازجويي ها گفت:به خاطر اينكه توانايي پرداخت هزينه هاي مصرف مواد مخدر را نداشتم تصميم به سرقت گرفتم، وقتي كه متوجه شدم رانندگان به خاطر آنكه عجله دارند خودروهاي خود را در جلوي كلانتري ها بدون قفل كردن رها كرده و وارد كلانتري مي شوند تصميم گرفتم تا در آنجا كمين كرده و اين خودروها را شناسايي كنم و دست به سرقت از آنها بزنم اما در چهارمين سرقت به دام افتادم.
اين مرد كه تاكنون 2 ميليون تومان به اين روش سرقت كرده است با دستور بازپرس شعبه اول دادسراي بعثت به اداره آگاهي تهران انتقال يافت تا تحقيقات تكميلي از وي صورت گيرد.]]>
</TEXT>
</DOC>
<DOC>
<DOCID>HAM2-860223-047</DOCID>
<DOCNO>HAM2-860223-047</DOCNO>
<ORIGINALFILE>/1386/860223/news/_havad.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[كلاهبرداران تابلوي باغ را دزديدند]]>
</TITLE>
<TEXT>
<![CDATA[گروه حوادث- پس از آنكه كلاهبرداران با جعل اسناد يك باغ در شمال تهران، براي چهارمين بار آن را به فروش رساندند،  مالك باغ دست به ابتكار تازه اي زد. او براي مقابله با كلاهبرداران تابلويي در باغش نصب كرد كه در آن نوشته شده مراقب افراد شياد باشيد چرا كه اين باغ تا حالا 4 بار با مدارك جعلي به فروش رفته است.
مدتي پيش مردي به شعبه اول بازپرسي در دادسراي شميران رفت و از مالك يك بنگاه به اتهام كلاهبرداري 900 ميليون توماني شكايت كرد.
اين مرد به بازپرس روح الله رئيسي گفت: چند روز قبل، زماني كه قصد خريد باغي در شمال تهران را داشتم از طريق يك بنگاه با مردي كه مالك باغ بزرگي بود آشنا شدم. شاكي در ادامه گفت: پس از پرداخت 900 ميليون تومان به مالك باغ و دريافت تمامي اسناد و مدارك لازم، روزي كه قصد اسباب كشي به آنجا را داشتم با مردي مواجه شدم كه ادعا مي كرد مالك اصلي باغ است و كساني كه باغ را به من فروخته اند كلاهبردارند.
پس از اظهارات اين مرد به دستور بازپرس روح الله رئيسي تحقيقات پليسي آغاز و ماموران در بررسي مدارك و اسنادي كه نزد مرد شاكي بود، متوجه شدند تمامي اين مدارك به صورت بسيار ماهرانه اي  جعل شده و فروشندگان باغ اعضاي يك باند كلاهبرداري هستند. بنابراين بلافاصله عازم بنگاهي شدند كه معامله 900 ميليون توماني در آنجا صورت گرفته بود اما بنگاه تعطيل شده و مالك آن بدون بر جا گذاشتن ردي از خود ناپديد شده بود.
ماموران زماني كه متوجه شدند كلاهبرداران پيش از اين نيز باغ مورد نظر را با مدارك جعلي به ديگران فروخته بودند، مالك باغ را به اداره پليس احضار و تحقيق از او را آغاز كردند.
اين مرد به ماموران گفت: باغ من در منطقه اي قرار دارد كه افراد زيادي مايل به خريد آن هستند به همين خاطر كلاهبرداران چندين بار با جعل مدارك و اسناد باغ و فروش آن به ديگران دست به كلاهبرداري زده اند.
وي ادامه داد: نخستين بار چند سال پيش بود كه متوجه شدم فردي با معرفي خود به عنوان مالك باغ و جعل اسناد و مدارك لازم، آنجا را به مبلغ 600 ميليون تومان به فروش رسانده است. پس از آن نيز كلاهبرداران 2 بار ديگر اين كار را انجام دادند و پس از چاپ آگهي در روزنامه و فريب خريداران، با استفاده از مدارك جعلي باغ را به مبالغ 800 و 700 ميليون تومان به فروش رساندند.
پس از فروش باغ نيز متهمان بدون برجا گذاشتن ردي از خود ناپديد شده و پليس تا كنون نتوانسته است ردي از آنها به دست بياورد. پس از اظهارات اين مرد پرونده در اختيار پليس قرار گرفت و جست و جو براي يافتن ردي از كلاهبرداران آغاز شد. بازپرس رئيسي، با بيان اين خبر گفت: در حالي كه احتمال مي رود تمامي اين كلاهبرداري ها از سوي اعضاي يك باند صورت گرفته است، مالك اصلي باغ براي جلوگيري از ديگر كلاهبرداري  هاي احتمالي دست به ابتكار تازه اي زده است.
وي در باغ خود تابلوي بزرگي نصب كرده كه روي آن نوشته شده اين باغ تا حالا 4 بار با مدارك جعلي فروخته شده است و از آنجايي كه چند بار اين تابلو از سوي افراد ناشناس ربوده شده احتمال مي رود كه كلاهبرداران باز هم قصد دارند با استفاده از اين شگرد اقدامات خود را ادامه دهند.]]>
</TEXT>
</DOC>
<DOC>
<DOCID>HAM2-860223-048</DOCID>
<DOCNO>HAM2-860223-048</DOCNO>
<ORIGINALFILE>/1386/860223/news/_havad.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[محاكمه پسرعمو در وقت فوق العاده]]>
</TITLE>
<TEXT>
<IMAGE>/1386/860223/news/001191.jpg</IMAGE>
<IMAGE>/1386/860223/news/001188.jpg</IMAGE>
<IMAGE>/1386/860223/news/001194.jpg</IMAGE>
<![CDATA[
گروه حوادث- عامل جنايت خونين جنت آباد كه زن عمو و دخترش را به طرز دلخراشي به قتل رسانده بود، به صورت فوق العاده در شعبه 1144 مجتمع قضايي بعثت محاكمه مي شود.
در آخرين ساعات سه شنبه 21 مرداد 85 پليس جنايي تهران از وقوع جنايتي تلخ در طبقه دوم آپارتماني در جنت   آباد مطلع شد، در اين جنايت مادر و دختري به نام هاي شهناز و زهرا با ضربات متعدد چاقو به قتل رسيده بودند.
با حضور بازپرس حسيني قاضي ويژه قتل و كارآگاهان اداره دهم آگاهي تحقيقات پليس قضايي در اين باره آغاز شد.
در تحقيقات اوليه در حالي كه تنها 6 ساعت از كشف اجساد مقتولان جنايت مي گذشت، كارآگاهان پليس به جوان 19 ساله اي كه پسر عموي زهرا بود مظنون شده و وي را بازداشت كردند كه اين پسر جوان در بازجويي اوليه به قتل زن عمو و دخترعمويش اعتراف كرد.
وي در بازجويي ها انگيزه خود از جنايت را سرقت طلاجات مقتولان اعلام كرد.
با اين اعترافات پرونده متهم با كيفرخواست صادره از سوي دادسراي امور جنايي تهران به اتهام2 فقره قتل به دادگاه كيفري استان و به اتهام سرقت و نيز جنايت برميت به شعبه 1144 مجتمع قضايي بعثت ارسال شد و قرار است در وقت فوق العاده رسيدگي شود.]]>
</TEXT>
</DOC>
<DOC>
<DOCID>HAM2-860223-049</DOCID>
<DOCNO>HAM2-860223-049</DOCNO>
<ORIGINALFILE>/1386/860223/news/_havad.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[شليك مرگبار به خاطر نداشتن گواهينامه
ترك نشين موتور سيكلت مدعي شد دوستش به خاطر نداشتن گواهينامه اقدام به فرار كرده و در تعقيب و گريز هدف قرار گرفته است]]>
</TITLE>
<TEXT>
<![CDATA[گروه حوادث- تعقيب وگريز پليسي در شمال پايتخت براي متوقف كردن 2 موتورسوار جوان به مرگ يكي از آنها ختم شد، ترك نشين موتور در بازجويي هاي اوليه مدعي شد دوستش به خاطر نداشتن گواهي نامه موتورسواري دست به فرار زده است.
قاضي رضا جعفري معاون دادسراي جنايي تهران روزگذشته با اعلام اين خبر به همشهري گفت: ساعت 16 و 30 دقيقه جمعه گذشته، ماموران گشت كلانتري 145 ونك، در خيابان شيخ بهايي به 2 جوان موتورسوار كه سوار بر يك موتور در حال عبور بودند مشكوك شده و به آنها دستور ايست دادند.
اما آنها بدون توجه به دستور پليس دست به فرار زده و با سرعت وارد كوچه لادن در خيابان شيخ بهايي شدند، به اين ترتيب تعقيب و گريز براي دستگيري موتورسواران آغاز شد.
چند لحظه بعد وقتي ترك نشين موتور درخيابان فجر پايين پريد وشروع به دويدن كرد، پس از شليك تيرهوايي از سوي پليس تسليم پليس شد، اما تعقيب پليسي براي دستگيري موتور سوار همچنان ادامه يافت.
در اين هنگام جوان موتور سوار با سرعت وارد يك كوچه شد اما وقتي متوجه شد كوچه بن بست است به سرعت دور زد و به سمت ماموران حركت كرد.
در اين هنگام ماموران پليس با دادن دستور ايست، به سمت وي شليك كردند كه با اصابت گلوله به پهلوي مرد جوان تعقيب وگريز پليسي با حادثه اي تلخ به پايان رسيد.
با انتقال جوان مجروح به بيمارستان شماره 1 ناجا، با وجود تلاش هاي صورت گرفته جوان 22 ساله بر روي تخت بيمارستان جان باخت و به اين ترتيب تحقيقات از ترك نشين موتور در خصوص انگيزه فرار از دست پليس آغاز شد.
فرار خونين
جوان ترك نشين در جريان بازجويي ها در اين باره به كارآگاهان پليس گفت: من و دوستم هر2 در يك جا كار مي كرديم، روز حادثه او با موتور خود به دنبالم آمد تا براي ديدن يكي از دوستانمان به جلوي خانه آنها برويم.
در نزديكي خيابان شيخ بهايي پليس به ما مظنون شد و دستور ايست داد ولي دوستم كه گواهينامه موتور نداشت ازترس توقيف موتورش فراركرد، من خيلي ترسيده بودم و وقتي ديدم پليس به دنبالمان مي آيد از ترك موتورش پايين پريدم و تسليم شدم اما دوستم در جريان تعقيب پليسي هدف قرار گرفت.معاون دادسراي جنايي تهران در ادامه گفت: تحقيقات پليسي براي روشن شدن ابعاد اين حادثه تلخ زير نظرقاضي شهرياري بازپرس هفتم دادسراي جنايي تهران آغاز شده است.]]>
</TEXT>
</DOC>
<DOC>
<DOCID>HAM2-860223-050</DOCID>
<DOCNO>HAM2-860223-050</DOCNO>
<ORIGINALFILE>/1386/860223/news/_havad.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دستمزد 10هزارتوماني كيف  قاپ]]>
</TITLE>
<TEXT>
<IMAGE>/1386/860223/news/001197.jpg</IMAGE>
<![CDATA[
گروه حوادث- مرد قوي هيكل كه اقدام به سرقت كيف هاي دستي زنانه مي كرد، در بازجويي هاي اوليه با اعتراف به 50 فقره سرقت گفت براي هر سرقت تنها 10 هزار تومان دستمزد مي گرفته است.
چندي قبل در پي شكايت هاي متعدد از يك كيف قاپ قوي هيكل، تيمي از كارآگاهان مبارزه با سرقت آگاهي فرديس به دستور سرگرد اسفندياري شناسايي و دستگيري اين سارق را در دستور كار خود قرار دادند.
ماموران در بازجويي از شاكيان پرونده دريافتند مرد قوي هيكل در حالي كه ترك نشين يك موتورسيكلت بوده با هل دادن دختران و زنان جوان در حالي كه آنها بر روي زمين افتاده بودند دست به سرقت كيف هاي دستي آنها زده و متواري مي شده است.
با اين اظهارات ماموران تصاوير چهره نگاري شده اين سارق را در اختيار كليه واحدهاي گشت انتظامي قرار داده و درعملياتي ضربتي ماموران توانستند مردي را كه شباهت زيادي با تصوير چهره نگاري شده داشت در منطقه مشكين دشت شناسايي كنند.
با دستور قضايي، كارآگاهان پليس 13 ارديبهشت اين مرد را دستگير كردند كه وي در بازجويي هاي اوليه به 50 فقره سرقت از دختران و زنان جوان اعتراف كرد.
برپايه اين گزارش، اين متهم نزد جعفر زاده- بازپرس شعبه 10 دادسراي ناحيه2 كرج- با قبول اتهام كيف قاپي گفت: مدتي قبل هنگامي كه براي خريد مواد مخدر به نزد يكي از دوستانم رفته بودم با يك سارق حرفه اي به نام ا حمد آشنا شدم او كه متوجه شده بود مشكلات مالي دادم به من پيشنهاد داد تا در كيف قاپي با او همدست شوم و براي هر سرقت 10 هزار تومان به من بدهد.
سرهنگ هادئي- رئيس آگاهي استان تهران- با اعلام اين خبر گفت: تلاش براي دستگيري همدست اين سارق ادامه دارد.]]>
</TEXT>
</DOC>
<DOC>
<DOCID>HAM2-860223-051</DOCID>
<DOCNO>HAM2-860223-051</DOCNO>
<ORIGINALFILE>/1386/860223/news/_havad.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دردسرهاي طوطي سخنگو]]>
</TITLE>
<TEXT>
<![CDATA[گروه حوادث - تحقيقات پليسي و قضايي براي يافتن مقصر ناپديد شدن يك طوطي سخنگو در پرواز بندرعباس- تهران آغاز شده است.
مدتي پيش مرد جواني به شعبه اول بازپرسي در دادسراي فرودگاه رفت و از يك شركت هواپيمايي به خاطر ناپديد شدن طوطي سخنگويش شكايت كرد.
اين مرد به بازپرس مهاجري گفت: از آنجا كه قصد داشتم براي مدت زيادي به تهران سفر كنم تصميم گرفتم طوطي سخنگويم را كه سال ها پيش به قيمت هنگفتي خريداري كرده بودم همراه خودم بياورم. بنابراين هنگام سوار شدن به هواپيما قفس را تحويل قسمت بار دادم و براي آنكه طوطي فرار نكند در قفس را به وسيله سيم فلزي بستم.
وي ادامه داد: وقتي به تهران رسيديم به سراغ طوطي ام رفتم اما مسئول قسمت بار قفس خالي را به من تحويل داد و هر چه گشتم اثري از طوطي پيدا نكردم. بنابراين تصميم گرفتم از شركت هواپيمايي به اتهام خيانت در امانت شكايت كنم.
پس از اظهارات اين مرد، تحقيقات قضايي در اين باره آغاز شد اما مسئولان شركت هواپيمايي مورد نظر اعلام كردند احتمال دارد هنگام فرود هواپيما در فرودگاه، طوطي سخنگو در قفس را باز كرده و گريخته باشد.
بنابراين بازپرس مهاجري دستور تحقيق براي شناسايي مقصر اين ماجرا و اينكه ناپديد شدن طوطي خيانت در امانت بوده يا سهل انگاري در نگهداري آن، را صادر كرد و پرونده در اختيار پليس قرار گرفت.]]>
</TEXT>
</DOC>
<DOC>
<DOCID>HAM2-860223-052</DOCID>
<DOCNO>HAM2-860223-052</DOCNO>
<ORIGINALFILE>/1386/860223/news/_informatic.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[سيستم موقعيت ياب اروپايي با بحران مديريت مواجه شده است
گاليله در محاق
مهدي صارمي فرmsaremif@hamshahri.org]]>
</TITLE>
<TEXT>
<IMAGE>/1386/860223/news/001152.jpg</IMAGE>
<IMAGE>/1386/860223/news/001158.jpg</IMAGE>
<![CDATA[
سيستم هاي ماهواره اي موقعيت يابي هم مثل اكثر فناوري هاي رديابي و رهيابي ماحصل نيازهاي نظامي هستند.
در اواخر قرن بيستم، با افزايش فعاليت هاي نظامي الكترونيكي و جنگ هاي الكترونيكي، نيروهاي نظامي ايالات متحده نياز به سيستمي را حس كردند كه بتواند محل دقيق نيروهاي  شان را در هر جاي دنيا و با دقت زياد مشخص كند. به اين ترتيب آمريكايي ها سيستمي را پايه گذاري كردند كه جي پي اس(gps)نام دارد و به معني سيستم موقعيت ياب جهاني است. اما مثل همه تكنولوژي هاي ديگر در زندگي، نياز به چنين سيستمي در زندگي روزمره هم حس شد. به اين ترتيب جي پي اس چند دهه پس ا زكاربردهاي نظامي اش وارد زندگي شد.
جي پي اس يك سيستم ماهواره اي جهاني است كه محل دقيق هر چيزي را كه يك گيرنده مخصوص داشته باشد را روي زمين مشخص مي كند. گيرنده اين دستگاه مي تواند به راحتي فاصله خود را با ماهواره هاي اين سيستم در سراسر دنيا بسنجد و پس از اندازه گيري فاصله خود با حداقل 4 ماهواره اصلي دنيا محل دقيق شما را روي كره زمين مشخص مي كند. 24 ماهواره در سراسر جهان به اسم ايريديوم در حال فعالت هستند و هر كسي مي تواند با خريدن يك دستگاه گيرنده جي پي اس، با استفاده از اين ماهواره ها، جاي دقيقش را روي زمين مشخص كند. سيگنال هاي سه ماهواره يا بهتر از آن چهار ماهواره كافي است تا شما بدانيد در كجاي اين كره خاكي هستيد. از اعماق جنگل آمازون تا وسط يخبندان هاي سيبري يا حتي وسط صحراي آفريقا. اين 24 ماهواره طوري در مدارهاي مناسب دور زمين مي چرخند كه تمام سطح زمين را پوشش مي  دهند. الان در دنيا براي مسيريابي و موقعيت يابي هواپيماها و كشتي ها، جي پي اس نقش اساسي پيدا كرده است. در خيلي از نقاط دنيا هم اين سيستم روي اتومبيل ها نصب شده و براي مسيريابي جاده اي به كار مي رود.
جي پي اس وارد كشور هم شده است.آخرين خبر اين است كه اين دستگاه روي اتوبوس هاي حمل ونقل شهري نصب شده و پليس راه ايران اتوبوس ها را با جي پي اس كنترل مي كند.
البته سيستم جي پي اس همان طور كه گفته شد، براي مقاصد نظامي طراحي شده بود. براي همين ايرادهاي اساسي هم داشت. مخصوصاً اين كه براي آمريكايي ها قابليت هاي بيشتري داشت و ماهواره هاي آن روي آمريكاي شمالي تمركز بيشتري داشتند. البته هنوز پركاربردترين سيستم موقعيت ياب جهاني است. اما اروپايي ها كه مي خواستند كه سيستمي دقيق تر براي خودشان البته با پوشش جهاني داشته باشند هم يك سيستم ديگر به نام جي پي اس طراحي كردند. معني اين يكي جي پي اس، سيستم موقعيت ياب گاليله هست. در اين سيستم، 30 ماهواره به اسم گاليله در فضا قرار مي گيرند تا موقعيت ها را دقيقاً مشخص كنند. برنامه گاليله را آژانس فضايي اروپا از سال 1999 راه انداخت ولي پس از حملات 11 سپتامبر 2001، اين نياز روزبه روز بيشتر حس مي شد. به نظر مي رسيد وقتش رسيده كه جي پي اس با يك سيستم دقيق تر و به روزتر جايگزين شود. به اين ترتيب، پروژه گاليله روند رو به رشدي داشت. چند تا از ماهواره هاي اين سيستم هم براي آزمايش هاي اوليه در سال هاي اخير به فضا فرستاده شده اند. اما اين سيستم هنوز تكميل نشده و نمي توان از آن به طور كامل استفاده كرد.
سازمان فضايي اروپا رسماً اعلام كرده كه سيستم موقعيت ياب گاليله رسماً تا سال 2012 به طور كامل راه مي افتد. جي پي اس آمريكايي دقت خوبي داشت اما براي كاربردهاي نظامي. وقتي اين سيستم در اختيار عموم قرارگرفت، با دقت كمتري عرضه شد، چيزي حدود 15 متر دقت. اما گاليله قرار است مكان اشيا و افراد را با دقت كمتر از يك متر در هرجاي جهان نشان دهد كه تقريباً براي ما چيزي بيشتر از شاهكار است.
متأسفانه در چند هفته اخير، اخبار بدي در مورد راه اندازي سيستم گاليله به گوش مي رسد. خبرگزاري بي بي سي در اين باره نوشته كه مهندسان اروپايي به اين نتيجه رسيده اند كه با بودجه فعلي نمي توان اين طرح را پيش برد و حجمي از ماليات اروپايي ها كه به اين كار اختصاص يافته براي تمام كردن كار تا سال 2012 كافي نيست. ولفگانگ تيفنسي، وزير ترابري آلمان كه در مجلس اروپا در اين باره گفته:   برنامه گاليله در يك بحران و گودال عميق افتاده است. ما در اين پروژه در يك بن بست افتاده ايم و نياز به يك راه حل جديد داريم.
به نظر مي رسد كه مشكل اصلي وجود چندين متولي براي اين برنامه هست. براي همين و مايكل سركن، سخنگوي پارلمان اروپا اعلام كرد كه اعضاي اين اتحاديه تا امروز فرصت دارند كه تكليف اين پروژه را مشخص كنند و يك شركت واحد را براي سرپرستي اين پروژه مشخص كنند.
بالاخره اين روزها تكليف اين پروژه مهم جهاني كه اتحاديه اروپا متولي آن است، مشخص مي شود. راه اندازي اين پروژه فوايد زيادي دارد و كشورمان هم مي تواند از قابليت هاي برنامه گاليله كه بسيار پيش رفته تر از جي پي اس هم هست، استفاده كند.]]>
</TEXT>
</DOC>
<DOC>
<DOCID>HAM2-860223-053</DOCID>
<DOCNO>HAM2-860223-053</DOCNO>
<ORIGINALFILE>/1386/860223/news/_informatic.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[دنياي علم]]>
</TITLE>
<TEXT>
<![CDATA[كاربرد الياف و لباس هاي كهنه براي توليد كاغذ
با تلاش پژوهشگران دانشكده صنعتي اميركبير، الياف و لباس هاي مستعمل در توليد خمير كاغذ به كار گرفته مي شود. در اين پروژه بيشتر از ضايعات سلولوزي، پنبه، لاياسل و ويسكوز استفاده شده است. در اين كار در واقع الياف مستعمل پنبه با استفاده از روش شيميايي و استفاده از آنزيم سلولاز در توليد خمير كاغذ به كار گرفته مي شود. از اين مواد در صنايع كاغذسازي، تهيه فيلتر، فيلترهاي پركننده درون مبلمان و خمير كاغذ استفاده مي شود.
10 درصد نتايج گوگل، آلوده اند
نتايج مطالعه جديد گوگل نشان مي دهد حدود يك دهم سايت هايي كه موتور جستجوي اين شركت در پي جستجوي كليدواژه هاي درخواستي كاربران در اينترنت ارائه مي كند، به نوعي به كدهاي مخرب آلوده اند و مي توانند رايانه هاي كاربران را آلوده كنند. در اين پژوهش محققان گوگل چهار ميليون و هزار سايت اينترنتي را دقيق بررسي كردند و متوجه شدند از اين ميان هزار سايت مي توانند بدون آگاهي كاربراني كه از اين سايت ها بازديد مي كنند، نرم افزارهاي مخربي از جمله اسپاي ور را روي رايانه كاربران نصب كنند. هزار سايت هم مي توانستند براي رايانه هاي كاربران و اطلاعات موجود در آنها مشكلات جدي ايجاد كنند.
جيمز وب روي پرده
ناسا مدلي از يك تلسكوپ فضايي ارائه كرده كه به گفته دانشمندان مي تواند دورترين نقاط را در كائنات رصد كند. اين تلسكوپ با عنوان جيمزوب(jwst)قرار است جايگزين تلسكوپ كهنه هابل شود. اين تلسكوپ كه بزرگتر از هابل است هم مي تواند نقاط بسيار دورتري از زمين را مشاهده كرده و هم آينه بزرگي دارد كه قادر به ديدن اجرام و مناطق بيشتري است. jwst براي ماه ژوئن سال  2013 راه اندازي مي شود. مدل كامل اين تلسكوپ در خارج از موزه ملي هوايي - فضايي اسميت سونيان در پايتخت آمريكا(واشنگتن)به نمايش گذاشته خواهد شد. آينه اين تلسكوپ  5‎/4 ميليارد دلاري كه در حدود فاصله  5‎/1 ميليون كيلومتري از زمين مستقر خواهد شد، تقريباً سه برابر بزرگتر از آيينه هابل است.]]>
</TEXT>
</DOC>
<DOC>
<DOCID>HAM2-860223-054</DOCID>
<DOCNO>HAM2-860223-054</DOCNO>
<ORIGINALFILE>/1386/860223/news/_informatic.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[سوژه روز
تلسكوپ فضايي اسپيتزرسياره اي كه از برخي ستاره ها هم داغ تر است!]]>
</TITLE>
<TEXT>
<IMAGE>/1386/860223/news/001149.jpg</IMAGE>
<IMAGE>/1386/860223/news/001155.jpg</IMAGE>
<![CDATA[
گروه دانش- گروهي از محققان آژانس هوانوردي و فضانوردي آمريكا(ناسا)يكي از داغ ترين اجرام غيرستاره اي دنيا را پيدا كردند. اين جسم كه يك سياره گازي دور دست است، اسمش hd149026b است و احتمالاً داغترين سياره اي است كه تاكنون كشف شده است.
اخترشناسان به سرپرستي جوزف هارينگتون از دانشگاه مركزي فلوريدا در شهر اورلاندو در آمريكا دريافته اند كه اين سياره با درجه حرارت 2040 درجه سانتي گراد حتي گرم تر از برخي از ستاره هاي كم تراكم است. اين سياره در فاصله 279 سال نوري در صورت فلكي هركولس واقع شده است. اين سياره به اندازه كيوان است و هسته آن احتمالاً 70 تا 90 برابر متراكم تر از هسته زمين است.
تلسكوپ فضايي اسپيتزر ناسا اين كشفيات را انجام داده است. اين تلسكوپ در كنار تلسكوپ هاي فضايي هابل، سوييفت، جيمز وب و... بخشي از برنامه ناسا براي پوشش كليه طيف الكترومغناطيسي هست. تلسكوپ فضايي اسپيتزر در اين ميان مأمور عكس برداري در طول موج هاي زيرسرخ است.
اجرام هرچه كه داغ تر بشوند ازخود نور ساطع مي كنند. اين نور با افزايش دما از زيرسرخ و مرئي شروع شده و به سمت فرابنفش و اشعه ايكس و گاما مي رود. اجرامي مثل اين سياره كه تا حدي داغ هستند كه از خود نور ساطع كنند ولي ستاره نشوند، تابش هايي در محدوده زيرسرخ از خودشان ساطع مي كنند كه تلسكوپ فضايي اسپيتزر توانسته آنها را رديابي كنند.هنوز علت اصلي تابش اين سياره مشخص نيست، اما آن چيزي كه بيشتر به واقعيت نزديك است، اين است كه اين سياره احتمالاً تحت اثر حرارت زيادي كه از ستاره مادرش مي گيرد به شدت داغ شده و در اثر فشار زياد گازهايش به يك حالت پيش ستاره اي رسيده است و از خود تابش توليد مي كند. البته اين سياره نمي تواند هرگز به يك ستاره تبديل شود، چون حداقل جرم لازم براي اين كار را ندارد.
**]]>
</TEXT>
</DOC>
<DOC>
<DOCID>HAM2-860223-055</DOCID>
<DOCNO>HAM2-860223-055</DOCNO>
<ORIGINALFILE>/1386/860223/news/_kharj.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[سيدحسن نصرالله از پيشنهاد صلح اعراب انتقاد كرد
طرح صلح عربي، احياي اسرائيل بعد از شكست
در حالي كه رژيم صهيونيستي بسيار ضعيف است،  اعراب پيشنهاد صلح عربي را احيا مي كنند تا ايهود اولمرت را نجات دهند]]>
</TITLE>
<TEXT>
<IMAGE>/1386/860223/news/001236.jpg</IMAGE>
<![CDATA[
گروه بين الملل- سيدحسن نصرالله، رهبر جنبش مقاومت حزب الله لبنان با انتقاد از پيشنهاد اعراب براي صلح با رژيم صهيونيستي، آن را موجب احياي اسرائيل پس از شكست اخيرش در برابر حزب الله دانست.
نصرالله در گفت وگو با شبكه ماهواره اي دوبي با انتقاد از پيشنهاد عربستان براي صلح با اسرائيل آن را موجب رهايي اسرائيل از مشكلات ناشي از شكست در جنگ تابستان گذشته توصيف كرد. وي طرح مجدد پيشنهاد صلح در برابر زمين از سوي كشورهاي عربي را عجله براي نجات اسرائيل پس از شكست در جنگ اخير با حزب الله دانست.
وي گفت: من به جهان عرب مي گويم اسرائيل در برابر شما قرار دارد. شما بايد قوت و ضعف آن را دريابيد اما در حالي كه اسرائيل بسيار ضعيف است،  اعراب پيشنهاد صلح عربي را احيا مي كنند تا ايهود اولمرت(نخست وزير اسرائيل)را نجات دهند.اتحاديه عرب در نشست اخير خود در ماه مارس پيشنهادي را مجدداً طرح كرد كه بر اساس آن در صورت عقب نشيني كامل اسرائيل به مرزهاي پيش از جنگ 1967، كشورهاي عربي متعهد به ازسرگيري روابط ديپلماتيك با اسرائيل خواهند بود.
اين در حالي است كه كميسيون وينوگراد براي بررسي دلايل شكست اسرائيل در جنگ اخير عليه حزب الله لبنان، اولمرت را در انجام وظايف خود ناكام دانسته كه با انتشار گزارش اين كميسيون  درخواست ها براي كناره گيري وي از قدرت تشديد شده است.
نصرالله با تاكيد بر اين كه اگر جنگ جديدي شروع شود، حزب الله قدرت بيشتري از خود نشان مي دهد،  افزود: اگر جنگ ديگري آغاز شود ما بهتر از ماه جولاي خواهيم جنگيد.
نصرالله با رد ادعاي قبلي پرتز مبني بر آن كه اسرائيل حزب الله را به شمال رودخانه ليتاني در جنوب لبنان رانده،  اعلام كرد حزب الله هرگز منطقه جنوبي رودخانه را ترك نكرده است. رهبر حزب الله لبنان اظهار داشت: زماني كه شنيدم پرتز گفت ما از بازگشت حزب الله به جنوب ليتاني جلوگيري مي كنيم، خنديدم. آيا ما هرگز آنجا را ترك كرده بوديم؟ تمامي  ساكنان منطقه حاميان ما هستند.
وي همچنين تاكيد كرد گزارش كميسيون وينوگراد نشان مي دهد اسرائيل از چهار ماه قبل يعني از ماه مارس جنگي را عليه حزب الله برنامه ريزي كرده بود. نصرالله فرض اسرائيل در اتكا به قدرت نيروي هوايي خود براي توقف حملات موشكي به شهرهاي اسرائيل را نادرست دانست و يادآور شد فرض اسرائيل اين بود كه قدرت هوايي مي تواند در 4 تا 5 روز مقاومت را متوقف كند و سپس پيشنهاد سياسي توسط آمريكا و ديگران در منطقه اجرا شود.]]>
</TEXT>
</DOC>
<DOC>
<DOCID>HAM2-860223-056</DOCID>
<DOCNO>HAM2-860223-056</DOCNO>
<ORIGINALFILE>/1386/860223/news/_kharj.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نشست اتحاديه اروپا درباره قانون اساسي واحد]]>
</TITLE>
<TEXT>
<![CDATA[گروه بين الملل- پنج مقام رسمي اتحاديه اروپا از روز گذشته در پرتغال جمع شدند تا درباره روند تصويب قانون اساسي واحد اين اتحاديه و راه هاي خارج كردن اين روند از بحران كنوني مذاكره كنند.
به گزارش خبرگزاري شينهوا مقام هاي كشورهاي آلمان، پرتغال، اسلووني، رئيس پارلمان اتحاديه اروپا به همراه رئيس كميسيون اروپا از ديروز در ليسبون، پايتخت پرتغال دور هم جمع شدند تا درباره روند تصويب قانون اساسي اتحاديه اروپا به گفت وگو بنشينند.
اين نشست كه به تلاش خوزه مانوئل باروسو، رئيس كميسيون اروپا ترتيب داده شده، قرار بود در ابتدا با حضور تعداد بيشتري از سران اتحاديه اروپا از قبيل لهستان، جمهوري چك، هلند، ايتاليا، سوئد و برخي از كشورهاي استقلال يافته اتحاديه جماهير شوروي سابق از قبيل اوكراين برگزار شود اما به علت اختلافات موجود بين اين كشورها، نشست ذكر شده فقط با حضور باروسو، هانس گرت پوترينگ رئيس پارلمان اتحاديه اروپا،آنگلا مركل صدر اعظم آلمان كه كشورش هم اكنون رياست دوره اي اتحاديه اروپا را در دست دارد، رهبران پرتغال و اسلوني برگزار شد.]]>
</TEXT>
</DOC>
<DOC>
<DOCID>HAM2-860223-057</DOCID>
<DOCNO>HAM2-860223-057</DOCNO>
<ORIGINALFILE>/1386/860223/news/_kharj.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نشست نفتي رهبران روسيه، قزاقستان و تركمنستان]]>
</TITLE>
<TEXT>
<![CDATA[گروه بين الملل- در حالي كه سران كشورهاي روسيه، قزاقستان و تركمنستان روز گذشته با شركت در نشستي محرمانه در شهر تركمنباشي تركمنستان پيرامون احداث خط لوله جديدي از تركمنستان به قزاقستان و روسيه و ساير مسايل مورد علاقه سه كشور به بحث و رايزني پرداختند سرگئي باسترژمسكي، نماينده ويژه روسيه در امور روابط با اتحاديه اروپا اعلام كرد مسكو منشور انرژي اين اتحاديه را قبول ندارد.
به گزارش خبرگزاري رويترز قرار است در پايان ديدار ولاديمير پوتين، رئيس جمهور روسيه با بردي محمداف و نورسلطان نظربايف، همتايانش از تركمنستان و قزاقستان معاهده احداث اين خط لوله جديد امضاء شود.
با وجود آن كه امضاي اين توافقنامه به يكپارچگي سياست گذاري جمهوري   هاي سابق شوروي در حوزه درياي خزر در زمينه انرژي كمك مي كند اما بعيد است به كاهش اختلاف نظرهاي مسكو با پايتخت هاي غربي بر سر انرژي كمك كند.
باسترژمسكي روز گذشته در مصاحبه با روزنامه تاگس زايتونگ آلمان تصريح كرد اگرچه مسكو براي گسترش همكاري هاي خود با كشورهاي غربي در حوزه نفت و گاز آماده است اما در تبيين سياست هايش در اين حيطه براساس منافع ملي خود عمل مي كند. وي گفت: مانعي بر سر راه مشاركت سرمايه گذاران خارجي در طرح هاي نفت و گاز روسيه وجود ندارد منوط به اين كه با اين مشاركت براي ساماندهي سياست هاي ملي روسيه در حوزه انرژي تلاش نشود.]]>
</TEXT>
</DOC>
<DOC>
<DOCID>HAM2-860223-058</DOCID>
<DOCNO>HAM2-860223-058</DOCNO>
<ORIGINALFILE>/1386/860223/news/_kharj.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[استقرار تانك هاي تركيهدر مرز عراق]]>
</TITLE>
<TEXT>
<IMAGE>/1386/860223/news/001233.jpg</IMAGE>
<![CDATA[
واحد مركزي خبر: ارتش تركيه شمار زيادي تانك را در مرز اين كشور با عراق مستقر كرده است. به گزارش روزنامه حريت تعداد زيادي تانك جمعه شب و صبح ديروز از پايگاه نيروهاي زرهي جيزره خارج شده پس از گذشتن از شهرستان هاي سيلوپي و جيزره در نقطه مرزي با عراق واقع در نزديكي گمرك مرزي هابور مستقر شده اند.
استقرار تانك هاي تركيه در مرز عراق در حالي صورت مي گيرد كه پيش تر فرمانده نيروي زميني تركيه از يگان هاي نظامي مستقر در استان شيرناك در مرز اين كشور با عراق بازديد كرده بود.
ارتش تركيه براي مقابله با اعضاي پ.ك.ك از بهار سال گذشته حدود يكصد و پنجاه هزار تن از نيروهايش را در مرز با عراق، سوريه و ايران مستقر كرده و از يكشنبه گذشته عمليات پاكسازي گسترده اي با حضور بيست هزار نيروي تازه نفس و ده ها فروند بالگرد در ارتفاعات جودي و ليجه از توابع استان شيرناك در مجاورت مرز با عراق آغاز كرده است.
اين خبر در حالي منتشر شد كه ديروز انفجار بمبي در شهر بندري ازمير تركيه 14 كشته و ده ها زخمي برجاي گذاشت.]]>
</TEXT>
</DOC>
<DOC>
<DOCID>HAM2-860223-059</DOCID>
<DOCNO>HAM2-860223-059</DOCNO>
<ORIGINALFILE>/1386/860223/news/_kharj.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[توافق حماس و فتح]]>
</TITLE>
<TEXT>
<![CDATA[گروه بين الملل- جنبش مقاومت اسلامي فلسطين(حماس)و جنبش فتح درباره خروج نيروهاي امنيتي فلسطين از خيابانهاي غزه و بازگشت اوضاع به شرايط سه روز قبل به توافق رسيدند.
به گزارش خبرگزاري آلمان روز گذشته ايمن طه، نماينده حماس با انتشار بيانيه اي اعلام كرد جنبش هاي حماس و فتح درباره خروج تمامي نيروهاي امنيتي از خيابانهاي نوار غزه به توافق رسيده اند.
قرار است درباره سازوكارهاي تامين سلامت، آزادي مبارزان فلسطيني، سلاح هاي آنها و حفظ امنيت نوار غزه بحث و گفت وگو شود.
وي با انتقاد از استقرار ناگهاني نيروهاي امنيتي فلسطين در نوار غزه گفت: محمود عباس، رئيس تشكيلات خودگردان فلسطين و اسماعيل هنيه، نخست وزير دولت وحدت ملي درباره اجراي طرح امنيتي فلسطين به توافق نرسيده اند اما موافقت كردند كه فضاي مناسب را براي جراي اين طرح بزودي فراهم كنند. نيروهاي امنيتي فلسطين به اين تصور كه اجراي طرح امنيتي در غزه آغاز شده است در خيابان هاي غزه و شمال اين شهر مستقر شده اند اما هاني القواسمي، وزير كشور فلسطين اجراي اين طرح را تكذيب كرد. به دنبال استقرار نيروهاي امنيتي فلسطين و بازداشت يك عضو گردانهاي القسام شاخه نظامي جنبش حماس، درگيري هايي ميان دو طرف در شرق غزه در گرفت.]]>
</TEXT>
</DOC>
<DOC>
<DOCID>HAM2-860223-060</DOCID>
<DOCNO>HAM2-860223-060</DOCNO>
<ORIGINALFILE>/1386/860223/news/_kharj.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[استعفاي نخست وزير تايوان]]>
</TITLE>
<TEXT>
<![CDATA[فرانس پرس: سو تسنگ چانگ، نخست وزير تايوان چند روز پس از شكست در انتخابات درون حزبي مقدماتي براي كانديداتوري انتخابات رياست جمهوري سال 2008روز گذشته استعفا كرد.
سو تسنگ چانگ روز گذشته با قرائت بيانيه كوتاهي اعلام كرد به رغم تكميل نشدن انتخابات مقدماتي درون حزبي حزب پيشرو دموكراتيك، استعفا خواهد كرد.
سو تسنگ چانگ كه خود از بنيانگذاران حزب پيشرو دموكراتيك است در انتخابات درون حزبي مقدماتي براي معرفي كانديداي انتخابات رياست جمهوري سال 2008 كه يكشنبه گذشته انجام شد از رقيبش فرانك هسيه، نخست وزير سابق شكست خورد.]]>
</TEXT>
</DOC>
<DOC>
<DOCID>HAM2-860223-061</DOCID>
<DOCNO>HAM2-860223-061</DOCNO>
<ORIGINALFILE>/1386/860223/news/_kharj.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوتاه]]>
</TITLE>
<TEXT>
<![CDATA[سفر گوردون براون به عراق
]]>
<IMAGE>/1386/860223/news/001224.jpg</IMAGE>
<![CDATA[
فرانس پرس: گوردون براون، نخست وزير احتمالي آينده انگليس روز گذشته اعلام كرد قصد دارد به زودي به عراق سفر كند ولي وي از تعيين جدول زمان بندي براي عقب نشيني نيروهاي انگليسي از عراق خودداري كرد. وزير دارايي انگليس كه قصد جانشيني توني بلر، نخست وزير اين كشور را در پايان ماه ژوئن دارد، اعلام كرد وي براي اين كه عراقي ها در آينده شان سهيم باشند اهميت ويژه اي به توسعه اقتصادي در عراق مي دهد.براون در پاسخ به سئوالي درباره تعيين جدول زمان بندي براي خروج نيروهاي انگليسي از عراق گفت: فكر نمي كنم در اين مرحله بتوان تاريخي تعيين كرد.
بركناري وزير امور خارجه افغانستان
]]>
<IMAGE>/1386/860223/news/001218.jpg</IMAGE>
<![CDATA[
فرانس پرس: نمايندگان مجلس افغانستان روز گذشته در پي مسائل به وجود آمده درباره بازگشت مهاجران افغان از ايران راي به بركناري رنگين دادفر سپنتا، وزير امور خارجه افغانستان دادند. بر همين اساس روز پنجشنبه نيز نمايندگان مجلس افغانستان راي به بركناري اكبر اكبر، وزير امور مهاجران اين كشور داده بودند. دليل اين اقدام مجلس نمايندگان افغانستان، مسائل به وجود آمده بين اين كشور و ايران درباره بازگشت مهاجران افغان به كشورشان است.برخي از مهاجران افغان بعد از بازگشت از ايران به دروغ مدعي شده اند در زمان اقامت در ايران با آنها بدرفتاري شده است.
واكنش مشرف به ناآرامي هاي كراچي
]]>
<IMAGE>/1386/860223/news/001221.jpg</IMAGE>
<![CDATA[
رويترز: برپايي تظاهرات ضد دولتي در شهر كراچي پاكستان كه 15 كشته بجا گذاشت پرويز مشرف، رئيس جمهور اين كشور اعلام كرد به اينكه نيازي به برقراري حالت فوق العاده وجود ندارد.كراچي ديروز در ادامه ناآرامي هاي دو ماه اخير خود كه با بركناري افتخار محمد چودريريال  رئيس  دادگاه  عالي  اين كشور آغاز شد؛ شاهد برپايي تظاهرات گسترده مخالفان دولت و درگيري نيروهاي پليس با تظاهركنندگان بود.در جريان تظاهرات ديروز كه دست كم چهار اتوبوس به آتش كشيده شد؛ 15 نفر كشته و بيش از 50 نفر زخمي شدند.
تاكيد گل بر نامزدي رياست جمهوري
]]>
<IMAGE>/1386/860223/news/001230.jpg</IMAGE>
<![CDATA[
آناتولي: عبدالله گل، وزير امور خارجه تركيه كه چهارشنبه هفته گذشته كناره گيري خود را رسما از انتخابات رياست جمهوري تركيه اعلام كرده بود بار ديگر تاكيد كرد همچنان نامزد حزب عدالت و توسعه در انتخابات رياست جمهوري است. گل روز گذشته در كنفرانسي مطبوعاتي در تركيه اعلام كرد هرگز از ايده نامزدي رياست جمهوري صرف نظر نخواهد كرد.
عبدالله دوم در كرانه باختري
]]>
<IMAGE>/1386/860223/news/001227.jpg</IMAGE>
<![CDATA[
آسوشيتدپرس: عبدالله دوم، پادشاه اردن در اقدامي بي سابقه به كرانه باختري سفر مي كند تا با محمود عباس، رئيس تشكيلات خودگردان فلسطيني ديدار و گفت وگو كند. دولت اردن اعلام كرد ملك عبدالله دوم امروز در سفري نادر به مناطق فلسطيني با هدف احياي مذاكرات صلح اسرائيل و فلسطين با عباس ديدار خواهد كرد. نبيل ابوردينه،  سخنگوي تشكيلات خودگردان فلسطين نيز ديدار ملك عبدالله را بخشي از مذاكره براي احياي روند صلح عربي دانست.]]>
</TEXT>
</DOC>
<DOC>
<DOCID>HAM2-860223-062</DOCID>
<DOCNO>HAM2-860223-062</DOCNO>
<ORIGINALFILE>/1386/860223/news/_kharj.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[جهان نما
سيطره روسيه بر منابع نفت و گاز اوراسيا]]>
</TITLE>
<TEXT>
<![CDATA[واحد مركزي خبر: رؤساي جمهور روسيه، قزاقستان و تركمنستان سه كشور دارنده منابع عمده نفت و گاز در حاشيه درياي خزر امروز توافقنامه احداث خط لوله جديد انتقال گاز از تركمنستان به قزاقستان و روسيه را در شهر بندري تركمن باشي واقع در غرب تركمنستان امضا كردند.
بر اساس توافقنامه تركمن باشي رؤساي جمهور كشورهاي شركت كننده در نشست سه جانبه دولت هاي خود را ملزم خواهند كرد تا توافقنامه اي با هدف بازسازي سيستم هاي انتقال گاز و ايجاد توان جديد انتقال گاز طبيعي آز آسياي ميانه تا اول سپتامبر سال 2007 با مشاركت روسيه،  قزاقستان، تركمنستان و ازبكستان كه پيش از اين توافقنامه تركمن باشي را امضا كرده است به امضا برسانند.
در اين توافقنامه همچنين چهار كشور روسيه، قزاقستان، تركمنستان و ازبكستان بر توسعه توان صادرات و ترانزيت منابع انرژي به ويژه گاز به بازارهاي داخلي اروپايي و جهاني تاكيد كردند. به موجب اين توافقنامه قرار شد طرف هاي اين توافقنامه تا پايان امسال نام سازمان هايي را كه مي خواهند در اجراي طرح احداث خط لوله ساحلي مشاركت كنند اعلام نمايند.
همچنين مسائل مربوط به ويژگي ها و مدت زمان اجراي طرح و چگونگي تحويل گاز به توافق هر چهار كشور موكول شد.بر اساس پيشنهاد نور سلطان نظربايف قرار شد هريك از كشورهاي تركمنستان و قزاقستان خط لوله انتقال گاز را در خاك خود احداث كنند و پس از الحاق به خط لوله ازبكستان به خط لوله گاز روسيه متصل شود.
در اين حال قربانقلي بردي محمدوف رئيس جمهور تركمنستان اين توافق را مغاير با طرح قبلي انتقال گاز از بستر درياي خزر ندانست و گفت طرح پيشين به قوت خود باقي است.روسيه از بزرگترين مشتريان و خريداران انرژي آسياي ميانه است و در سال گذشته حدود 50 ميليارد مترمكعب گاز از تركمنستان و ازبكستان خريداري كرده است و پيش بيني مي شود كه امسال اين رقم به 55 ميليارد متر مكعب افزايش يابد.
ولاديمير پوتين رئيس جمهور روسيه هم در ملاقات با قربانقلي بردي محمدوف كه تني چند از مقامات و مسئولان ارشد اقتصادي روسيه به ويژه رؤساي شركت هاي گاز پروم و لوك اويل نيز حضور داشتند آمادگي روسيه را در خصوص سرمايه گذاري در بخش استخراج نفت و گاز فلات خزر در تركمنستان اعلام كرد.
ولاديمير پوتين رئيس جمهور روسيه ديدارش با رؤساي جمهور قزاقستان و تركمنستان را گام مهمي در بسترسازي براي تعيين رژيم حقوقي درياي خزر خوانده است.از طرف ديگر تصميم اخير قزاقستان به صادرات بيشترين بخش نفت خام خود از مسير روسيه موجب نگراني محافل و شركت هاي نفتي خارجي فعال در جمهوري آذربايجان شده است.اتخاذ اين تصميم جديد قزاقستان در جريان سفر ولاديمير پوتين رئيس  جمهوري روسيه به اين كشور اقتصادي بودن خط لوله نفتي باكو- تفليس- جيهان را زير سؤال برد.
محمد افندي اف رئيس مركز پژوهش هاي نفتي جمهوري آذربايجان گفت: روسيه علاوه بر رسيدن به هدف خود در زمينه صادرات نفت قزاقستان و تركمنستان از طريق خاك اين كشور لطمه اي جدي به طرح هاي نفت و گاز جمهوري آذربايجان و اروپا وارد كرد.وي ابراز اميدواري كرد كه طرح هاي موجود شامل صادرات نفت و گاز كشورهاي آسياي مركزي به بازارهاي جهاني از طريق جمهوري آذربايجان و گرجستان ظرف دو سال آينده تغيير يابد.افندي اف گفت: با وجود لطمه جدي روسيه به طرح هاي صادرات نفت و گاز از طريق جمهوري آذربايجان اميدها براي استفاده از ظرفيت خط لوله باكو- تفليس- جيهان هنوز باقي است.
به گزارش ايرنا منابع خبري باكو در تحليل هاي گوناگون هدف اصلي سفر ولاديمير پوتين رئيس  جمهوري روسيه به قزاقستان و تركمنستان را متقاعد ساختن مقامات اين كشورها به خودداري از مشاركت در طرح خط لوله گازي ترانس خزر براي صادرات گاز طبيعي اين كشورها از طريق درياي خزر، جمهوري آذربايجان و گرجستان به بازارهاي جهاني خواندند.
به گزارش اين منابع، قزاقستان و تركمنستان در پي اقدامات روسيه ديگر تمايلي به مشاركت در طرح ترانس  خزر و نيز صادرات نفت و گاز خود از طريق جمهوري آذربايجان و گرجستان ندارند و ترجيح دادند از مسير روسيه استفاده كنند.
اين در حالي است كه رؤساي جمهوري آذربايجان، گرجستان، اوكراين، لهستان و نمايندگان اتحاديه اروپا در همايش انرژي كراكوف لهستان در حال بررسي ايجاد مسير جديد صادرات نفت منطقه خزر با امتداد دادن به خط لوله اودسا- برودي در خاك اوكراين تا منطقه گدانسك لهستان و نيز طرح ترانس  خزر براي صادرات گاز آسياي مركزي به اروپا هستند.
قزاقستان علاوه بر تصميم به صادرات نفت خود از طريق روسيه با خودداري از شركت در اين همايش در واقع نشان داد كه قصد پيوستن به طرح گازي ترانس خزر را ندارد.در اين ميان محافل مسكو نيز اين همايش را ضد روسيه خواندند و اعلام كردند كه هدف از ايجاد مسير جديد براي صادرات نفت و گاز منطقه خزر به اروپا تبديل قزاقستان و تركمنستان به رقباي روسيه در بازار اروپا است.]]>
</TEXT>
</DOC>
<DOC>
<DOCID>HAM2-860223-063</DOCID>
<DOCNO>HAM2-860223-063</DOCNO>
<ORIGINALFILE>/1386/860223/news/_kharj.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[پايان دوره رياست جمهوري شيراك]]>
</TITLE>
<TEXT>
<![CDATA[گروه بين الملل- دوره دوم و پنج ساله زمامداري ژاك شيراك، رئيس جمهوري فرانسه با تاييد انتخابات رياست جمهوري اين كشور رسما از سوي شوراي قانون اساسي فرانسه پايان يافت.
به گزارش روزنامه فيگارو، نيكولا ساركوزي كه يكشنبه هفته گذشته در دومين دور انتخابت رياست جمهوري فرانسه توانست با كسب 6/53 درصد آرا در برابر رقيب سوسياليست خود پيروز شود و با تاييد اين انتخابات از سوي شوراي قانون اساسي فرانسه روز گذشته رسما به عنوان رئيس جمهوري جديد فرانسه به مردم معرفي شد.
كاخ رياست جمهوري فرانسه نيز امروز شنبه اعلام كرد كه مراسم انتقال قدرت از شيراك به ساركوزي طي مراسمي چهارشنبه 16 ماه مه در ساعت??در محل كاخ اليزه انجام مي شود. قرار است دومينيك دو ويلپن، نخست وزير فرانسه نيز استعفاي خود را چند ساعت قبل از اين انتقال قدرت به شيراك ارائه دهد. ژان لويي دوبره، رئيس شوراي قانون اساسي فرانسه در اين مراسم نتايج رسمي انتخابات و مراتب آغاز كار رئيس جمهوري جديد فرانسه را اعلام خواهد كرد.
بر اساس قوانين فرانسه، رئيس جمهوري فرمانده كل قوا است و به همين منظور ساركوزي و شيراك قبل از برگزاري مراسم انتقال قدرت در كاخ اليزه در نشست مشتركي با هم ديدار كرده و رئيس جمهوري سابق رمزهاي موشك هاي هسته اي را در اختيار رئيس جمهوري جديد فرانسه قرار مي دهد.]]>
</TEXT>
</DOC>
<DOC>
<DOCID>HAM2-860223-064</DOCID>
<DOCNO>HAM2-860223-064</DOCNO>
<ORIGINALFILE>/1386/860223/news/_shari.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[خروج خودروهاي فرسوده، عقب تر از زمانبندي]]>
</TITLE>
<TEXT>
<IMAGE>/1386/860223/news/001251.jpg</IMAGE>
<![CDATA[
گروه شهري- معاون سازمان حفاظت محيط زيست مي گويد: وزارت كشور بنا به برنامه زمانبندي از پيش تعيين شده بايد تا پايان سال 85، 250هزار خودروي فرسوده را از رده خارج مي كرد در حالي كه در زمان مورد نظر، تنها 150 هزار خودروي فرسوده را از رده خارج كرده است.
به گزارش همشهري، از آنجايي كه خودروهاي فرسوده يكي از عناصر اصلي آلاينده شهرها و كلان شهرها محسوب مي شوند سال گذشته به منظور تسريع روند خروج اين خودروها از چرخه ترافيك، رياست طرح از رده خارج كردن خودروهاي فرسوده به وزارت كشور واگذار شد و سازمان حفاظت محيط زيست در اين ميان نقش نظارت را برعهده گرفت. اين در حالي است كه معاون محيط زيست انساني سازمان حفاظت محيط زيست در گفتگو با فارس اعلام كرد: وزارت كشور تاكنون گزارشي از عملكرد خود را به اين سازمان ارائه نكرده با اين همه اعلام كرده است تا پايان خردادماه امسال 250 هزار خودروي فرسوده را از رده خارج مي كند. در حالي كه براساس برنامه از پيش تعيين شده، در سال 86 بايد 200 هزار خودروي فرسوده ديگر نيز از رده خارج شود.
ثبت نام اينترنتي
به رغم آن كه معاون سازمان حفاظت محيط زيست از كندي روند خروج خودروهاي فرسوده از گردونه ترافيك خبر مي دهد، سيدرضا فاطمي، مجري طرح جايگزيني خودروهاي فرسوده در گفتگو با ايسنا اعلام كرده است: تاكنون 185 هزار خودروي فرسوده از سهميه سال 85 از رده خارج شده و صاحبان 140 هزار خودروي فرسوده، خودروي جايگزين دريافت كرده اند.
به گفته وي، براساس برنامه ريزي انجام شده از اول فروردين ماه سال 1390 از تردد خودروهاي فرسوده در سراسر كشور جلوگيري مي شود. وي با اشاره به اينكه در سال 86 ثبت نام از متقاضيان نوسازي خودروهاي فرسوده تنها به شيوه اينترنتي انجام مي شود، گفت: در برخي شهرها مشاهده شده، افراد حقيقي و حقوقي، تحت عناوين مختلف از جمله به نمايندگي از خودروسازها يا مراكز اسقاط با درج آگهي در مطبوعات يا نصب پارچه نوشته، اقدام به نام نويسي از متقاضيان طرح جايگزين مي كنند كه اين نام نويسي ها فاقد اعتبار و ارزش است. ضمن آنكه با چنين افراد به شدت برخورد و امتياز نمايندگي آنها لغو مي شود.
فاطمي از متقاضياني كه در قرعه كشي سال گذشته پذيرفته نشده اند خواست مجددا در طرح امسال ثبت نام كنند.]]>
</TEXT>
</DOC>
<DOC>
<DOCID>HAM2-860223-065</DOCID>
<DOCNO>HAM2-860223-065</DOCNO>
<ORIGINALFILE>/1386/860223/news/_shari.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[2 عضو شوراي شهر تهران بيان كردند:
تعامل با شوراي شهر مهم ترين انتظار از شهرداري]]>
</TITLE>
<TEXT>
<![CDATA[اعضاي شوراي شهر تهران 3 روز پس از انتخاب شهردار، تعامل با شوراي شهر را مهم ترين انتظار از شهردار اعلام كرده و آن را موجب توفيقات بيشتر شهرداري دانستند.
احمد مسجدجامعي، رئيس كميسيون فرهنگي شوراي شهر تهران به فارس گفت: تعامل و هماهنگي نزديك تر با شورا به توفيق بيشتر شهردار تهران منجر خواهد شد. وي در خصوص راهكارهاي تقويت مديريت شهري گفت: نگاه و عملكرد برنامه اي رمز موفقيت هر مديري به ويژه مديريت گسترده در حوزه شهري است. ضرورت رعايت اين دو محور را در جلسات مربوط به انتخاب شهردار نيز عنوان كردم. وي افزود: شهردار تهران براي تقويت مديريت خود بايد به اين نكته مهم توجه لازم و كافي را داشته باشد.
رئيس كميسيون فرهنگي- اجتماعي شوراي شهر تهران تأكيد كرد: تعامل و هماهنگي نزديك تر با شورا به توفيق بيشتر از مديريت آقاي قاليباف منجر خواهد شد چون مديريت شهري مجموعه شوراي شهر و شهرداري است.
هادي ساعي نيز در گفت وگو با مهر گفت: مهم ترين انتظار شوراي شهر تهران از شهردار تهران كه بايد جزء اولويت ها قرار گيرد تعامل شهردار با شوراي شهر است. وي افزود: شوراي شهر انتظار دارد كه برنامه هايي كه شهردار پيش از انتخاب خود عنوان كرده را اجرايي كند. وي در مورد تعامل شهردار با شوراي شهر، اظهار داشت: فكر مي كنم شهردار تعامل خوبي با شورا داشته باشد چون وي نيز شخصاً به اين نتيجه رسيده كه از طريق تعامل با شوراي شهر مي تواند كارها و برنامه ها را بهتر انجام دهد.
عضو شوراي اسلامي شهر تهران، برنامه هاي ارائه شده توسط شهردار را مطلوب دانست و تصريح كرد: يكي از مهم ترين مسائل براي شورا اين است كه شهردار تهران برنامه هاي خود را اجرايي و عملي كند.]]>
</TEXT>
</DOC>
<DOC>
<DOCID>HAM2-860223-066</DOCID>
<DOCNO>HAM2-860223-066</DOCNO>
<ORIGINALFILE>/1386/860223/news/_shari.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[گلكاران كشور در محلات گردهم مي آيند]]>
</TITLE>
<TEXT>
<![CDATA[اراك- خبرنگار همشهري: رئيس هيات مديره اتحاديه گل و گياه ايران گفت: هفتمين جشنواره سراسري گل و گياه به مدت 5 روز از ششم تا دهم شهريورماه امسال در محل دهكده گل و گياه محلات برگزار مي شود. غلامعلي ابراهيمي افزود: اين جشنواره در فضايي به مساحت 7000 مترمربع برگزار خواهد شد كه اين وسعت در مقايسه با سال قبل، حدود 2000 متر مربع بيشتر است. وي با بيان اين كه تبيين جايگاه گل در سبد خانواده ايرانيان از اهداف برگزاري اين جشنواره است، اظهار داشت: سالانه بالغ بر 110 هزار نفر از سراسر كشور از اين جشنواره بازديد مي كنند. وي خاطرنشان كرد: تاكنون 50 توليدكننده گل و گياه كشور جهت حضور در اين جشنواره اعلام آمادگي كرده اند.]]>
</TEXT>
</DOC>
<DOC>
<DOCID>HAM2-860223-067</DOCID>
<DOCNO>HAM2-860223-067</DOCNO>
<ORIGINALFILE>/1386/860223/news/_shari.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[براساس نتايج نظرسنجي اعلام شد
رضايت شهروندان از طرح مكانيزاسيون خدمات شهري]]>
</TITLE>
<TEXT>
<![CDATA[گروه شهري همزمان با نصب 20 هزار مخزن جديد جمع آوري مكانيزه زباله در تهران شهروندان از اجراي طرح مكانيزاسيون خدمات شهري ابراز رضايت كردند.
به گزارش سما، بر اساس نتايج نظرسنجي يك مركز آماري معتبر در مورد اجراي طرح مكانيزاسيون خدمات شهري در تهران، 76 درصد از شركت كنندگان در اين نظرسنجي، اجراي طرح مكانيزاسيون خدمات شهري و نصب مخازن جمع آوري زباله در محلات تهران را تاثيرگذار و رضايت بخش عنوان كردند. بر اساس اين گزارش 70 درصد از پاسخگويان نيز بر اين باورند كه با اجراي اين طرح هزينه جمع آوري زباله ها كاهش يافته است. بنا بر اين گزارش، 6/75 درصد مردم نيز معتقد هستند كه با نصب مخازن زباله درمحلات تهران، جمع آوري زباله در مجموع، نسبت به سال هاي گذشته بهتر شده است.بر اساس اين گزارش، 7/70 درصد پاسخگويان تهراني موافق اجراي طرح مكانيزاسيون خدمات شهري در تهران بوده اند.از سوي ديگر، مديرعامل سازمان خدمات موتوري شهرداري تهران از نصب 20 هزار مخزن جديد جمع آوري زباله تا پايان خرداد ماه در سطح محلات شهر تهران با هدف جبران كمبودهاي موجود در زمينه مخازن جمع آوري زباله در شهر تهران خبرداد و گفت: با نصب مخازن جديد نياز محلات و مناطق تهران به كمبود مخازن برطرف خواهد شد. به گزارش سما، مصطفي سليمي با بيان اينكه طي ماه جاري 5 هزار مخزن جديد جمع آوري زباله در سطح مناطق توزيع شده است، گفت: 20 هزار مخزن جديد ديگر تا پايان خرداد ماه در سطح مناطقي كه به دليل وسعت و تراكم جمعيت با كمبود اين مخازن مواجه هستند مانند مناطق 1، 4، 15 و 19 و همچنين در مناطق مركزي براي مخازني كه به دليل آتش سوزي تخريب شده و يا به سرقت رفته اند، نصب خواهد شد.]]>
</TEXT>
</DOC>
<DOC>
<DOCID>HAM2-860223-068</DOCID>
<DOCNO>HAM2-860223-068</DOCNO>
<ORIGINALFILE>/1386/860223/news/_shari.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[يادداشتايرج راد
مديريت شهري پشتيبان فرهنگ]]>
</TITLE>
<TEXT>
<![CDATA[ابقاي محمدباقر قاليباف در سمت شهردار تهران توسط شوراي شهر و ادامه فعاليت ايشان در شهرداري براي يك دوره ديگر، بنا به دلايلي كه ذكر مي كنم جاي تقدير و خرسندي دارد.
اولين دليل رضايت از تثبيت مديريت شهري اين است كه به عنوان يك ناظر، شاهد تغييرات بسياري در چهره شهر و بهبود وضعيت آن هستم؛ در يكي دو سال گذشته فعاليت هاي عمراني به طور چشمگيري افزايش يافته و بر سرعت عمل آن اضافه شده است. همچنين فعاليت هاي خدماتي شهرداري نظير نظافت شهر،  ترميم روكش آسفالت و اجراي طرح هاي گسترده خدماتي نيز بسيار چشمگير بوده است.
در بخش فرهنگي نيز شهرداري دورخيز بسيار خوبي براي ورود به اين عرصه كرده است، اما اوج اين فعاليت ها، آغاز ساخت يك مجتمع بزرگ فرهنگي در انبار نفت جنوب شهر بود. از سوي ديگر شهرداري حدود يك سال پيش در رفع مشكلات ساخت و ساز خانه تئاتر گام بزرگي برداشت و آنچه براي صدور مجوز در اختيار شخص شهردار بود توسط ايشان پرداخت شد و بخش ديگر به عهده نهاد ديگري واگذار شد كه اميدواريم به زودي آن نهاد هم به ياري خانه تئاتر آمده و زمينه ساخت بناي آن را فراهم سازد.
اما موضوع لازم به ذكر ديگر كه اهميت آن از فعاليت هاي عمراني شهرداري نيست، پشتيباني شهرداري از فعاليت هاي فرهنگي است. پيش از اين شاهد حضور شهرداري در جشنواره هاي فجر و نظير آن بوده ايم، اما اميد اهل فرهنگ اين است كه همان طور كه شهرداري ها در بيشتر شهرهاي جهان در حوزه هاي فرهنگي هنري حضور چشمگيري دارند، شهرداري تهران نيز با حمايت ها و كمك هاي خود، از اين برنامه ها پشتيباني بيشتري بكند.
بازيگر و مدير خانه تئاتر]]>
</TEXT>
</DOC>
<DOC>
<DOCID>HAM2-860223-069</DOCID>
<DOCNO>HAM2-860223-069</DOCNO>
<ORIGINALFILE>/1386/860223/news/_shari.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[پليس گردشگر از ماه آينده مي آيد]]>
</TITLE>
<TEXT>
<![CDATA[فارس: فرمانده يگان حفاظت سازمان ميراث فرهنگي و گردشگري از آغاز به كار پليس گردشگر از يك ماه ديگر خبر داد.
سردار عباسعلي روحي گفت: طرح پليس گردشگر با پيشنهاد فعاليت 2  هزار و 200 نفر براي حفظ امنيت گردشگران در كل كشور به ستاد كل نيروهاي مسلح داده شده و مراحل آن با برگزاري جلسات كارشناسي در اين ستاد طي شده است.
وي در ادامه افزود: در حال حاضر منتظر ابلاغ از سوي ستاد كل نيروهاي مسلح هستيم كه تا يك ماه ديگر ابلاغ مي شود و به محض ابلاغ، اجرايي مي شود.
فرمانده يگان حفاظت سازمان ميراث فرهنگي و گردشگري اظهار داشت: قطعاً در مرحله اول 2  هزار و 200 نفر پليس گردشگر به كار گرفته نمي شوند و بر اساس اولويت استان ها و نياز آن ها، با به كارگيري تعداد كم تري كار شروع مي شود اما در كل و به مرور زمان 2  هزار و 200 نفر  پليس گردشگر بايد به كار گرفته شود.
سردار روحي درباره به كارگيري نيروهاي جديد براي راه اندازي پليس گردشگر گفت: پليس گردشگر از بين نيروهاي فعلي يگان حفاظت استفاده مي شود و با به كارگيري آزمون درون سازماني، نيروهاي پيماني يگان به صورت رسمي در اين پست فعاليت خواهند كرد. به گفته وي در حال حاضر امنيت كل گردشگران در اختيار نيروي انتظامي است.
فرمانده يگان حفاظت سازمان ميراث فرهنگي و گردشگري استان هاي در اولويت اجراي اين طرح را استان هاي پرمخاطبي چون اصفهان، شيراز، تهران، مشهد، آذربايجان غربي و شرقي اعلام كرد.]]>
</TEXT>
</DOC>
<DOC>
<DOCID>HAM2-860223-070</DOCID>
<DOCNO>HAM2-860223-070</DOCNO>
<ORIGINALFILE>/1386/860223/news/_siasi.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نخستين سفررئيس جمهوري ايران به امارات]]>
</TITLE>
<TEXT>
<![CDATA[گروه سياسي- محمود احمدي نژاد امروز در يك سفر رسمي به كشورهاي امارات و عمان سفر مي كند.
علاوه بر منوچهر متكي، چندتن ديگر از اعضاي هيات دولت، رئيس جمهوري را در اين سفر سه روزه، همراهي مي كنند.
در سفر به امارات و عمان قرار است، علاوه بر ديدار با مقامات عاليرتبه و گفتگو درباره مسائل مهم منطقه اي و بين الملل، چند توافقنامه همكاري اقتصادي نيز ميان دو كشور به امضاء برسد.
شيخ محمد بن راشد آل مكتوم نخست  وزير امارات هفته گذشته با بيان اينكه سفر احمدي  نژاد به امارات نقطه اي تاريخي در روابط دو كشور است، گفته بود: امارات از تمام ظرفيت هاي خود براي توفيق اين سفر بهره خواهد جست.
احمدي  نژاد همچنين پس از امارات به دعوت سلطان  قابوس  بن سعيد پادشاه عمان از اين كشور ديدن مي كند.
سفير جمهوري اسلامي ايران در امارات عربي متحده گفت: ايران نشان داده كه در روابط با كشورهاي حوزه خليج فارس ثابت قدم و در دوستي با آنها مصمم است و در اين بين امارات نقش بسيار مهمي در اين روابط دارد.
حميدرضا آصفي افزود: جمهوري اسلامي ايران همواره بر گسترش روابط با كشورهاي اسلامي، عربي و همسايگان به ويژه در حوزه خليج فارس تأكيد داشته است.
آصفي تاكيد كرد: ديدگاه و نظر مقام معظم رهبري براي ايجاد پيمانهاي مختلف با كشورهاي مختلف تأييد روشن ديگري بر عزم جمهوري اسلامي ايران براي گسترش روابط با كشورهاي حوزه خليج فارس است.
وي در خصوص سفر رئيس جمهوري به امارات عربي متحده گفت: اين اولين سفر رئيس دولت ايران در دوران قبل و بعد از پيروزي انقلاب اسلامي به امارات عربي متحده است و از اين جهت بسيار پر اهميت و در نوع خود بي سابقه است.]]>
</TEXT>
</DOC>
<DOC>
<DOCID>HAM2-860223-071</DOCID>
<DOCNO>HAM2-860223-071</DOCNO>
<ORIGINALFILE>/1386/860223/news/_siasi.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[لايحه 2 فوريتي اصلاح قانون انتخابات امروز در مجلس]]>
</TITLE>
<TEXT>
<![CDATA[گروه سياسي- در حالي كه شوراي نگهبان ديروز اعلام كرد كه طرح استاني شدن انتخابات مجلس را رد كرده است،حميدرضا حاجي بابايي از طرح و بررسي دو فوريت لايحه اصلاح قانون انتخابات مجلس در جلسه امروز مجلس شوراي اسلامي خبر داد.
عضو هيات رئيسه مجلس شوراي اسلامي نيز گفت: نمايندگان مجلس امروز دو فوريت لايحه اصلاح قانون انتخابات مجلس شوراي اسلامي مصوب 1378 و اصلاحات بعدي آن را بررسي مي كنند.
بقيه از صفحه اول
حميد رضا حاجي بابايي درگفت و گو با خبرنگار همشهري، افزود: اخيرا مجلس در بندهاي الف و ب ماده 29 قانون انتخابات مجلس تصويب كرده بود كه مسئولاني كه داوطلب شركت در انتخابات مجلس هستند بايد شش ماه قبل از برگزاري انتخابات از سمت خود استعفا دهند. وي تصريح كرد: دولت دراين لايحه اين شش ماه را به دو ماه كاهش داده است.
اين عضو هيات رئيسه مجلس ادامه داد: در ماده 52 قانون انتخابات و تبصره آن نيز نامزدها هفت روز مهلت تبليغات انتخاباتي را داشتند كه در اين لايحه دولت اين زمان تبليغات را به 10 روز افزايش داده است.
حاجي بابايي از ديگر مواد لايحه دو فوريتي اصلاح قانون انتخابات مجلس را شرايط فعاليت هاي تبليغاتي نامزدهاي انتخاباتي ذكر كرد. وي گفت:در ماده?? قانون انتخابات، مجلس تصويب كرده است كه نصب پوستر، بنر و... براي تبليغات نامزدهاي انتخابات مجلس ممنوع است. وي يادآور شد:دولت در اين لايحه پيشنهاد داده است الصاق هرگونه آثار تبليغاتي نامزدها در شهرها بجز مكان هاي تعيين شده توسط شهرداري ممنوع است.
شورا، رد كرد
شوراي  نگهبان هم ديروز اعلام كرد كه طرح استاني شدن حوزه هاي انتخابيه مجلس شوراي اسلامي در برخي استان هاي كشور را مغاير موازين شرع و قانون  اساسي تشخيص داده است.
معاون پارلماني وزير كشور نيز با اشاره به طرح لايحه دوفوريتي اصلاح قانون انتخابات مجلس در جلسه امروز مجلس شوراي اسلامي ، اظهار داشت:يكي از دلايل ارائه اين لايحه، تنظيم زمانبندي مناسب براي اجراي برنامه هاي مربوط به انتخابات است.
موسي پور خاطرنشان كرد: كاهش زمان استعفاي مديران از شش ماه به دو ماه از ديگر مواد پيشنهادي اين لايحه دولت است چرا كه با استعفاي شش ماه قبل از روز اخذ راي و با احتساب زمان آغاز ثبت نام، عملا كشور از حدود ده ماه قبل از روز اخذ رأي وارد فضاي انتخاباتي مي شود.
وي با تاكيد بر اينكه استعفاي زودهنگام، قطعا به نفع كشور نيست، تصريح كرد: تقريبا ده ماه قبل از روز اخذ راي، وارد فضاي انتخاباتي شدن، كشور را با خلاء مديريتي مواجه خواهد ساخت.]]>
</TEXT>
</DOC>
<DOC>
<DOCID>HAM2-860223-072</DOCID>
<DOCNO>HAM2-860223-072</DOCNO>
<ORIGINALFILE>/1386/860223/news/_siasi.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[باشگاه احزاب]]>
</TITLE>
<TEXT>
<IMAGE>/1386/860223/news/001179.jpg</IMAGE>
<![CDATA[
 ايسنا: دبيركل حزب اعتماد ملي گفت: با همه  نيروهايي كه براي انتخابات مجلس هشتم آمادگي يك كار جدي دارند فارغ از چپ و راست مذاكره و گفت وگو مي كنيم. مهدي كروبي خاطرنشان كرد: اين مذاكرات و گفت وگوها صرفا مختص شخصيت هاي اصلاح طلب نيست و تاكنون علاوه بر شخصيت هايي مثل هاشمي و خاتمي با افراد ديگري مثل آيت الله شاهرودي، ناطق نوري، دكتر حسن حبيبي و آيت الله اميني نيز ديدارهايي داشته ايم و يا قرار است كه جلساتي داشته باشيم.
مهر: اسدالله بادامچيان، قائم مقام حزب موتلفه با اشاره به رد طرح تجميع انتخابات توسط شوراي نگهبان گفت: به نظر من مجمع تشخيص مصلحت نظام نيز اين طرح را رد مي كند، چرا كه در شرايط فعلي هيچ مصلحتي در تصويب و اجراي اين طرح وجود ندارد..
باشگاه خبرنگاران جوان: سخنگوي جمعيت وفاداران انقلاب اسلامي گفت: تا زماني كه احزاب اصولگرا مي توانند با برگزاري جلسات هم انديشي به يك تفاهم برسند ديگر نيازي به شوراي حكميت نيست. محمد عظيمي درباره تشكيل شوراي حكميت اصولگرايان كه از سوي عماد افروغ كه به عنوان يكي از چهره هاي شاخص مجلس هشتم شناخته مي شود مطرح شده است اظهار داشت: تفاوت فكري زيادي در بين اصولگرايان وجود ندارد كه شوراي حكميت تشكيل شود.]]>
</TEXT>
</DOC>
<DOC>
<DOCID>HAM2-860223-073</DOCID>
<DOCNO>HAM2-860223-073</DOCNO>
<ORIGINALFILE>/1386/860223/news/_siasi.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[مذاكرات هسته ايدر انتظار پيشنهادهاي جديد سولانا]]>
</TITLE>
<TEXT>
<IMAGE>/1386/860223/news/001173.jpg</IMAGE>
<![CDATA[
رايس در مسكو
سخنگوي وزارت خارجه  آمريكا اعلام كرد: كاندوليزا رايس در سفر به مسكو درباره ايران و ديگر مسايل با مقامات روسي مذاكره خواهد كرد. ايسنا به نقل از شان مك كورمك گزارش داد: انتظار دارم وقتي كاندوليزا رايس، وزير خارجه يكشنبه شب به مسكو مي رود درباره ايران و گام هاي بعدي كه در راس فهرست قرار خواهد داشت، مذاكره كند.
گروه سياسي- به تأخير افتادن زمان انجام دور دوم مذاكرات لاريجاني و سولانا درباره برنامه هسته اي ايران كه بر اساس برنامه ريزي قبلي قرار بود اواخر هفته گذشته برگزار شود، موضوعي است كه معاون امنيت بين الملل شوراي عالي امنيت ملي علت آنرا انتظار كشورهاي 1+5 براي مشخص شدن نتايج برخي جلساتي مي داند كه از جمله آنها مي توان به نشست سه روز پيش نمايندگان 1+5 درحاشيه اجلاس سران 8 كشور صنعتي، گفت وگوهاي آتي رايس در مسكو، گفت وگوي توني بلر و بوش در واشنگتن و رايزني هاي ديك چني در خاورميانه اشاره كرد.
بلر در واشنگتن
قرار است جورج بوش، رئيس جمهور آمريكا در روزهاي 26 و 27 ارديبهشت ماه در كاخ سفيد با توني بلر،  نخست وزير انگليس درباره  مساله  هسته اي ايران گفت و گو كند. كاخ سفيد نيز در اعلاميه اي  با متهم كردن ايران به تلاش براي توليد تسليحات هسته اي ادعا كرد: رئيس جمهور آمريكا با بي صبري در انتظار امكان ادامه  رايزني ها با نخست وزير انگليس درباره حيطه گسترده اي از مسايل، از جمله اهداف مشترك براي تحكيم دموكراسي در عراق و افغانستان، پيشبرد صلح و امنيت در خاور نزديك، جلوگيري از دستيابي ايران به سلاح هسته اي، توقف قتل عام در دارفور و نيز پيشبرد تجارت آزاد و صادقانه است.
استقبال از موضع آمريكا و اروپا
اين تحولات درحالي صورت مي گيرد كه جواد وعيدي، معاون امنيت بين الملل دبيرشوراي عالي امنيت ملي در گفت و گوبا ايسنا درباره خبر روزنامه فايننشال تايمز مبني بر اينكه مقامات آمريكايي و اروپايي ايده كنسرسيوم غني سازي در داخل ايران را به محض تعليق غني سازي از سوي ايران روي ميز مذاكره خواهند گذاشت، گفت: از اينكه پيشنهاد ايجاد كنسرسيوم غني سازي در خاك ايران را مطرح مي كنند، خوشحاليم. اين پيشنهادي بوده است كه از دو سال پيش توسط جمهوري اسلامي ايران بطور رسمي در سازمان ملل متحد به عنوان يك راه حل در بحث هسته اي ايران و براي رفع نگراني برخي كشورها مطرح شده است.
وي تصريح كرد: پيشنهاد كنسرسيوم در خاك ايران براي اطمينان از صلح آميز بودن برنامه هاي هسته اي ايران است. ايجاد اين كنسرسيوم حاكي از حسن نيت ما و به مثابه امتيازي است از سوي ايران براي آنها. بنابراين نبايد تصور شود كه ايجاد كنسرسيوم غني سازي در خاك ايران، امتيازي از جانب ديگران به ايران است.
اعتراض به بيانيه نشست وين
اما در كنفرانس مقدماتي بازنگري ان پي تي كه به مدت 2 هفته در وين برگزار شد ايران توانست جمع بندي رئيس جلسه را كه مواضعي عليه برنامه صلح آميز هسته اي كشورمان داشت، به يك گزارش كار تقليل دهد. در پايان اين اجلاس دوهفته اي كه با اختلافات زيادي همراه بود؛ پيش نويس جمع بندي رئيس جلسه ارائه شد كه در آن نگراني هاي جدي درباره برنامه هسته اي ابراز مي شد وبه شدت به ايران تاكيد مي شد كه از تمام خواسته هاي شوراي امنيت و آژانس بين المللي انرژي اتمي كه خواستار توقف فعاليتهاي غني سازي هستند تبعيت كند.
همچنين از تهران خواسته شد از پادمانهاي ان پي تي عليه احتمال گسترش تسليحات هسته اي تبعيت كند.
به گفته ايران و برخي كشورهاي عضو عدم تعهد، چكيده اين بيانيه بيش از آنكه به خلع سلاح كشورهاي بزرگ تسليحاتي كه يكي از الزامات ان پي تي است توجه داشته باشد به عدم پايبندي به قوانين ان پي تي معطوف بوده و موضوع ايران را مشخصا مورد اشاره قرار داده است.
علي اصغر سلطانيه، نماينده دايم ايران در آژانس بين المللي انرژي هسته اي گفت: ما(كشورهاي درحال توسعه جنبش عدم تعهد)اين متن را يك چكيده حقيقي نمي دانيم؛ زيرا متعادل يا مبتني بر واقعيت نيست.
وي به خبرنگاران گفت: پيام اصلي اين كنفرانس محكوم كردن توانايي هاي هسته اي كشورهاي داراي تسليحات هسته اي، عدم پايبندي آنها به قوانين و نگراني جدي درباره  توانايي هسته اي اسرائيل بود.
در نتيجه اين اعتراضات، اين چكيده به جاي اينكه ضميمه گزارش پاياني شود گزارش كار ناميده شد و به 77 گزارش ديگري كه در اين نشست ارايه شده بود پيوست.]]>
</TEXT>
</DOC>
<DOC>
<DOCID>HAM2-860223-074</DOCID>
<DOCNO>HAM2-860223-074</DOCNO>
<ORIGINALFILE>/1386/860223/news/_siasi.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشتدكتر حميدرضا آصفي
ظرفيت هاي ديپلماسي وحدت]]>
</TITLE>
<TEXT>
<![CDATA[ايران همواره نشان داده است كه در روابط با كشورهاي حوزه خليج فارس ثابت قدم بوده و در تحكيم دوستي با اين كشورها مصمم است و امروز سفر بي سابقه رئيس جمهوري ايران به امارات عربي متحده، در قالب ايجاد روند رو به رشد تحكيم روابط با كشورهاي منطقه قابل تحليل است.
در وهله اول اين اقدام محمود احمدي نژاد در سايه فرمايش مقام معظم رهبري كه بر انسجام اسلامي تأكيد داشتند قابل تأمل است و اين نشان مي دهد كه رهبر عزيز ايران براي موضوع ايجاد وحدت در منطقه اهميت ويژه اي قائل هستند و به همين منظور ايران از تمام ظرفيت هاي ديپلماتيك خود براي ايجاد روابط بلندمدت، ديرپا و همه جانبه با كشورهاي همسايه استفاده مي كند و در اين بين امارات نقش بسيار مهمي در ايجاد روابط دارد. به نظر مي رسد در نگاه نويني كه به وجود آمده است ايران بيش از گذشته به گسترش روابط با كشورهاي اسلامي، عربي و به ويژه همسايگان حوزه خليج فارس تأكيد دارد و سفر رئيس جمهوري ايران كه اولين سفر در اين سطح محسوب مي شود در همين چارچوب قابل تفسير است.
از سوي ديگر برخي كشورهاي فرامنطقه اي مخالف، نزديكي روابط جمهوري اسلامي با كشورهاي منطقه خليج فارس را برنمي تابند و اين موضوع را متضاد اهداف خود مي دانند و دست به تبليغات منفي مي زنند، اما روابط كشورهاي منطقه آنقدر استحكام دارد كه اين گونه تبليغات حداكثر در يك سطوح زماني جريان پيدا كرده و بلافاصله بي تأثير مي شود. چنانكه سفر دكتر احمدي نژاد به عنوان اولين سفر رئيس دولت ايران در دوران قبل و بعد از انقلاب به امارات عربي متحده از اين جهت نيز بسيار پراهميت است و اين در حالي است كه مسئولان كشور ميزبان نيز تلاش دارند تا اين سفر بسيار موفق جلوه كند و آزادي 12 غواص ايراني در آستانه سفر رئيس جمهوري ايران به امارات نشانه روشن و علامت مثبتي از طرف اين كشور براي ايران است.
در هر حال دولت نهم شتاب فزاينده اي به گسترش روابط با كشورهاي اسلامي داده است و عزم دولت به تحكيم متنوع سازي روابط با كشورهاي حوزه خليج فارس در واقع در طول ديدگاه و نظر مقام معظم رهبري براي ايجاد پيمان هاي مختلف با كشورهاي اسلامي و تقويت بنيه انسجام اسلامي است.
سفير ايران در امارات متحده عربي]]>
</TEXT>
</DOC>
<DOC>
<DOCID>HAM2-860223-075</DOCID>
<DOCNO>HAM2-860223-075</DOCNO>
<ORIGINALFILE>/1386/860223/news/_siasi.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ساخت سامانه مدرن كنترل رزمايش  پدافند هوايي]]>
</TITLE>
<TEXT>
<![CDATA[فارس: تلاش چند ساله متخصصان ارتش منجر به ساخت سامانه جديد و پيشرفته كنترل رزمايش ها و عمليات هاي پدافند هوايي شد.
اين سامانه با عنوان شبيه ساز آموزش و ارزيابي وضعيت و سطح مهارت عملياتي افسران شبكه فرماندهي و كنترل پدافند هوايي، تلفيقي از سخت افزار و نرم افزار بوده و با قابليت هاي متفاوت و منحصر به فرد خود قادر است يك مانور سراسري را با توجه به شاخصه هاي ارزيابي، انسجام، وحدت فرماندهي، هماهنگي و آمادگي كليه سامانه هاي پدافندي از جمله شنود، ديده بان زمين پايه، هواپايه و نيز كليه اجزاي متصل به شبكه فرماندهي و كنترل پدافند هوايي از مرحله كشف هدف تا انهدام مورد ارزيابي قرار دهد.]]>
</TEXT>
</DOC>
<DOC>
<DOCID>HAM2-860223-076</DOCID>
<DOCNO>HAM2-860223-076</DOCNO>
<ORIGINALFILE>/1386/860223/news/_siasi.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزيده ها]]>
</TITLE>
<TEXT>
<IMAGE>/1386/860223/news/001176.jpg</IMAGE>
<![CDATA[
قوه قضائيه: به گزارش روابط عمومي قوه قضائيه، آيت الله سيد محمود هاشمي شاهرودي صبح ديروز در ديدار با محمد باقر لنكراني، وزير بهداشت و معاونين وي گفت: نپذيرفتن بيمار و درمان نكردن وي تنها به دليل عدم توانايي مالي در پرداخت هزينه هاي درمان قطعا عملي خلاف شرع و قانون اساسي است. هاشمي شاهرودي خاطرنشان كرد: مسئولان بيمارستان ها و پزشكان معالج از نظر شرعي مكلفند كه بيمار را مداوا نمايند و بر اساس علي نحو  الضمان هزينه هاي آن را از بيمار موصوف دريافت نمايند و در صورت عدم توانايي وي از پرداخت هزينه ها، بايد دولت، بيمه و يا صندوق هاي حمايتي اين هزينه ها را متقبل شوند.
سپاه پاسداران:ظهر روز گذشته بر اثر انفجار مين در منطقه عمومي خسروي،دو تن از پرسنل گروه مهندسي سپاه شهيد و يك تن ديگر به شدت مجروح شد. حشمت الله حيدري، كارشناس سياسي فرمانداري شهرستان قصر شيرين در گفت وگو با ايسنا، با اعلام اين خبر گفت: در اين حادثه استوار دوم علي كياني 30 ساله و استوار دوم احمدرضا صادقيان 26 ساله از گروه پاكسازي ميادين مين سپاه پاسداران جمعي گروه مهندسي 4 صاحب الزمان(عج)به درجه رفيع شهادت رسيدند. وي افزود: در اين حادثه همچنين ستوان دوم ماشاءالله سجادي هر دو پا و دست چپ خود را از دست داد و سريعا با بالگرد به كرمانشاه منتقل شد. حيدري گفت: اين حادثه در حوالي پاسگاه مرزي يكه شان خسروي رخ داده است.]]>
</TEXT>
</DOC>
<DOC>
<DOCID>HAM2-860223-077</DOCID>
<DOCNO>HAM2-860223-077</DOCNO>
<ORIGINALFILE>/1386/860223/news/_siasi.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ميراث جنگ و صلح بلر
نيلوفر قديري]]>
</TITLE>
<TEXT>
<IMAGE>/1386/860223/news/001125.jpg</IMAGE>
<![CDATA[
مهره هاي اصلي سياست اروپا اين روزها يكي پس از ديگري صحنه سياست را ترك مي كنند. گرهارد شرودر و سيلويو برلوسكني پيش از اين قدرت را واگذار كردند و حال نوبت به ژاك شيراك و توني بلر رسيده است. توني بلر نخست وزير انگليس به كابينه خود گفته است بعد از ده سال حكومت و سه پيروزي در انتخابات هاي سال 1997، 2001 و 2005 اكنون استعفاء خواهد داد. اين خبري بود كه از مدتها پيش كابينه انگليس و حزب كارگر منتظرش بودند و حالا او قرار است پيش از انتخابات از رهبري حزب و به دنبال آن از مقام نخست وزيري كناره گيري كند. به دنبال او جان پريسكات معاون بلر در حزب كارگر و دولت هم استعفاء خواهد داد. اما جابه جايي در وزارت خارجه، كشور، دادگستري و بهداشت هم ممكن است.
هدف استراتژيست هاي حزب كارگر از اين كار روشن است. آنها مي خواهند دو سال ديگر كه رأي دهندگان انگليسي به پاي صندوق هاي رأي مي روند، رهبري جديد حزب كارگر را در ذهن داشته  باشند و با اين پيش زمينه رأي دهند، نه رهبري توني بلر با همه مشكلات به ويژه در سياست خارجي اش. به اين ترتيب حزب مخالف و محافظه كار توري ديگر نمي تواند خطاهاي گذشته را به گردن دولت كارگر بياندازد. به عبارت ديگر دولت جديد انگليس از گروه جديدي از نخبگان حزب كارگر تشكيل مي شود كه متفاوت از گذشتگان هستند و رأي دهندگان انگليسي ديگر از آنها متنفر نيستند. بلر در حالي صندلي قدرت را ترك مي كند كه روحي سرگردان ميان روشنايي و تاريكي و خير و شر است. قضاوت نهايي درباره مرز ميان اين دو شرايط در كتاب هاي تاريخ و در آينده مشخص مي شود.
بزرگترين دستاورد دولت بلر اقتصاد بوده  است. در دهه گذشته مردم انگليس به اتفاق مي گويند كه زندگي روزانه شان بهتر شده و از آن مهم تر اين كه منصفانه تر شده است. اصلاحات بعد از سال 2001 دولت كارگري بلر باعث شد كه منافع دولتي ميان طبقه هاي مختلف اجتماعي تقسيم شود. كم  درآمدترين خانوارهاي انگليسي اكنون 11 درصد بيشتر از ديگر طبقه هاي اجتماعي مزايا دريافت مي كنند و مزاياي ثروتمندان هم كمتر شده است. بنابراين ملت انگليس به اين باور رسيده كه نخست وزير و كابينه او از منافع همه حفاظت مي كند نه  تنها از منافع طبقه اي خاص.
موفقيت حزب حاكم كارگر مديون شخص بلر و عدم وجود پيچيدگي هاي مرسوم در عرصه سياست انگليس در كار او بوده  است. بلر در مراسم رسمي هم گاه پيراهن ها و كت و شلوارهايي به تن مي كند كه رنگي متفاوت دارد و با لباس هاي رسمي ديگر سياستمداران انگليسي متفاوت است. او در دوران حضور در ساختمان شماره 10 خيابان داونينگ صاحب چهارمين فرزند خود شد كه اين از زمان چرچيل تا تاچر اتفاق نادري در انگليس بوده است. زندگي بلر به گونه اي بوده كه اين پيام را براي مردم انگليس به همراه داشته، من هم مانند شما هستم و از لذت هاي زندگي مانند شما برخوردارم. اينها ويژگي هايي بود كه بلر را از ديگر سياستمداران انگليس مجزا مي كرد و باعث محبوبيت و جلب رأي براي او مي شد. اما اين شرايط تا وقتي بود كه جنگ عراق روي داد. با شروع زمزمه اين جنگ، بلر مانند سگ دست آموز بوش(لقبي كه رسانه هاي انگليس براي بلر به كار مي برند)از هجوم آمريكا به يك كشور خارجي يعني عراق حمايت كرد و نيروي نظامي به عراق فرستاد. استدلال بلر براي متقاعد كردن انگليسي ها به اين جنگ تاكيد بر اين نكته بود كه صدام حسين در يك مدت زمان 45 دقيقه اي و در شرايط بحراني مي تواند از سلاح كشتار جمعي استفاده كند. هنوز هم مردم انگليس نمي دانند آيا واقعاً بلر دروغ گفته و يا تنها از سوي آمريكايي ها يا سرويس اطلاعاتي ام آي 6 انگليس گمراه شده  بود. در دنياي بي رحم سياست اگر مدرك و سندي نباشد نابود كردن يك نفر بسيار آسان است.
بلر از ناحيه جنگ عراق صدمه هاي زيادي را متحمل شد كه جديدترين آن شكست سنگين حزب كارگر در انتخابات منطقه اي و محلي ولز و اسكاتلند بود. اما او در پايان دوران مسئوليتش يك برگ برنده را رو كرد و ناگهان در ايرلند شمالي به پيمان صلح رسيد. هفته گذشته دولت محلي ايرلند كار خود را در بلفاست شروع كرد.
ايرلند شمالي براي انگليسي ها و براي غرب يادآور ناخوشايندترين خاطرات، از اشغال نظامي ارتش انگليس تا اقدامات هولناك تروريستي و حمله و خشونت كاتوليك ها عليه پروتستان ها و برعكس است. و حالا توني بلر به سال ها خشونت و تاريخ خونين اين منطقه پايان داده است.
اگر ايرلند شمالي به صلح برسد، مردم انگليس و شايد همه جهان خطاي بلر در جنگ عراق را مي بخشند. اما او در حالي بازنشسته مي شود كه نه تكليف جنگ عراق معلوم شده و نه صلح ايرلند.
توني بلر هفت هفته ديگر در قدرت باقي مي ماند تا وقتي رهبر جديد حزب كارگر انتخاب شود. قرار است گوردون براون وزير دارايي انگليس جانشين بلر شود. بعضي تحليلگران مي گويند به اين ترتيب حزب كارگر به رهبران چپگراي خود بازمي گردد. حزب توري براون را خودكامه تر از بلر توصيف كرده و گفته است با انتصاب او تنها چهر ه ها در دولت انگليس تغيير مي كنند و سياست ها همان طور باقي مي ماند.]]>
</TEXT>
</DOC>
<DOC>
<DOCID>HAM2-860223-078</DOCID>
<DOCNO>HAM2-860223-078</DOCNO>
<ORIGINALFILE>/1386/860223/news/_siasi.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[جهان نما
كشمكش پوتين با غرب براي حفظ كنترل صادرات گاز]]>
</TITLE>
<TEXT>
<![CDATA[ولاديمير پوتين رئيس جمهور روسيه روزهاي پاياني هفته گذشته در تركمنستان بود تا درباره مسير انتقال انرژي و به ويژه صادرات گاز با مقامات تركمن گفتگو كند. رهبران دو كشور در اين مذاكرات بر هدف خود براي تقويت همكاري در بخش انرژي تاكيد كرده و قرارداد بلند مدتي را به تصويب رساندند. براي انتقال گاز آسياي ميانه به روسيه به قيمت 100 دلار در هر متر مكعب. هدف اصلي اين سفر تضمين كنترل روسيه بر صادرات گاز طبيعي جمهوري هاي شوروي سابق است. پوتين قصد دارد براي ساخت خط لوله اي فشار بياورد كه تركمنستان را از قزاقستان به سواحل روسيه در درياي خزر وصل كند. اين طرح خط لوله گاز در واقع رقيبي براي طرح پيشنهادي آمريكا و اروپا براي ساخت خط لوله زير درياي خزر است كه گاز را از طريق روسيه به جنوب اروپا مي برد. روسيه تنها خريدار گاز تركمنستان است كه اين گاز را بعد از خريداري به نقاط ديگر مي فروشد. رئيس شركت انرژي گازپروم روسيه در تركمنستان گفت كه خط لوله جديد درياي خزر بايد به موازات خط لوله سال 1974 آسياي مركزي ساخته شود. آلكسي ميلر گفت كه خط لوله قديمي اهداف مورد نظر دو كشور را تأمين نمي كند زيرا در سال 2006 تنها 400 ميليون متر مكعب گاز از اين خط لوله منتقل شده است. ديروز نورسلطان نظربايف رئيس جمهور قزاقستان به نشست پوتين و قربانگلي بردي محمدوف پيوست.
سفر پوتين به آسياي ميانه ضربه اي بود به نشست اخير در لهستان با محور انرژي كه با هدف كاهش وابستگي اروپا به روسيه از نظر انرژي از روز جمعه در ورشو شروع شد و تا امروز ادامه خواهد يافت برگزار شد. در اين نشست رهبران آذربايجان و گرجستان و ليتواني در كنار اوكراين و لهستان حضور داشتند. اما نظربايف از حضور در اين نشست خودداري كرد و به جاي آن براي ديدار با پوتين و رئيس جمهور تركمنستان به عشق آباد رفت. قرار است در نشست لهستان درباره ساخت خط لوله گاز ادسيا- گدانسك گفتگو شود. دو هفته پيش رييس جمهور لهستان و همتاي اوكرايني او با تاكيد بر اينكه گفتگو درباره مسير گازي جديد بدون حضور قزاقستان و آذربايجان معنايي ندارد بر تشكيل نشست ورشو تاكيد كردند. اما قزاقستان از شركت در اين نشست خودداري كرده و با اين كار شايد اهداف مورد نظر نشست محقق نشود و روسيه در اولين گام توانست اين نشست را ناكام بگذارد. روسيه همزمان با نشست ورشو وارد آسياي ميانه شد تا نشان دهد هر گونه طرح جايگزين انتقال گاز بدون تاييد مسكو محكوم به شكست است.
در نشست ديروز، رهبران روسيه و تركمنستان درباره انتقال گاز درياي خزر گفتگو كردند اما از جزئيات اين گفتگو هنوز خبري منتشر نشده است. اين دومين نشست و گفتگوي پوتين با رهبر جديد تركمنستان از زمان به قدرت رسيدنش در ماه فوريه است. در اواخر ماه آوريل پوتين رهبر تركمنستان را در مسكو ملاقات كرد و در اين ديدار دو طرف درباره تمديد مدت زمان پيمان گازي سال 2003 تا سال 2028 و عقد قرارداد ديگري تا سال 2009 براي تأمين 162 ميليارد متر مكعب گاز به روسيه به قيمت 100 دلار براي هر متر مكعب گفتگو كردند. اين رقم دو برابر و نيم كمتر از قيمت فروش گاز به اروپاست. روسيه در سال 2006 بيش از 41 ميليارد متر مكعب گاز از تركمنستان خريد و در سه ماهه نخست امسال هم ميزان اين خريد به 2/11 ميليارد متر مكعب رسيد. قرار است اين مقدار در سال 2007 به 50 ميليارد متر مكعب برسد. رهبران دو كشور همچنين خواستار برگزاري نشست جديدي شدند با حضور پنج كشور حوزه درياي خزر براي تعيين وضعيت حقوقي اين دريا.
ريانووستي‎/ 11 مي]]>
</TEXT>
</DOC>
<DOC>
<DOCID>HAM2-860223-079</DOCID>
<DOCNO>HAM2-860223-079</DOCNO>
<ORIGINALFILE>/1386/860223/news/_siasi.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[همگرايي اصولگرايانچالش ها،فرصت ها
عماد افروغ: طرح نقد درون گفتماني و استقبال از فرآيند تفكيك امكان دستيابي به ائتلاف را در اصولگرايان بيش از اصلاح طلبان تقويت كرده است]]>
</TITLE>
<TEXT>
<IMAGE>/1386/860223/news/001167.jpg</IMAGE>
<![CDATA[
محمدرضا باهنر:مجموعه  جريان اصولگرايي همانند جبهه  پيروان خط امام و رهبري ايثارگران، جريان هاي طرفدار رئيس جمهور و گروه هاي مختلف در حال فعاليت هستند تا بتوانند به جمع بندي رسيده و كار را شروع كنند
گروه سياسي- پس از آنكه 2 روز پيش حبيب الله عسكراولادي، دبير كل جبهه پيروان خط امام و رهبري تأكيد كرد كه اصولگرايان در مسير همگرايي قرار گرفته اند و به دنبال مدلي علمي و عقلايي از همگرايي و اتحاد هستند و همچنين محمدنبي حبيبي، دبيركل حزب مؤتلفه اسلامي از تلاش اعضاي اين حزب در سراسر كشور براي حضور هر چه موفق تر در انتخابات مجلس هشتم خبر داد، روز گذشته رئيس فراكسيون اصولگرايان مجلس شوراي اسلامي با اشاره به تدوين منشور اصولگرايي، اين منشور را مبناي فعاليت اصولگرايان در انتخابات مجلس هشتم عنوان كرد.
محمدرضا باهنر تدوين منشور اصولگرايي را در ادامه فعاليت هاي قبلي جريان اصولگرايي دانست و گفت: مجموعه  جريان اصولگرايي همانند جبهه  پيروان خط امام و رهبري، ايثارگران، جريانات طرفدار رئيس جمهور و گروه هاي مختلف ديگر در حال فعاليت هستند تا بتوانند از نظر ضوابط كاري به جمع بندي رسيده و كار را شروع كنند. نايب رئيس مجلس شوراي اسلامي با اشاره به شكست منشور اصولگرايي در انتخابات گذشته خاطرنشان كرد: سعي مي كنيم با استفاده از تجربيات گذشته، فضا را نرم تر جلو ببريم. باهنر منشور اصولگرايي را حول محور هيچ فرد خاصي ندانست و تصريح كرد: شوراي اصولگرايي به طور تركيبي فعاليت مي كند و حول محور هيچ شخص خاصي نخواهد بود.
اطلاعي نداريم
در همين حال مصباحي مقدم، سخنگوي جامعه  روحانيت مبارز در مورد تدوين منشور اصولگرايي كه محمدرضا باهنر دبيركل جامعه  اسلامي مهندسين آنرا اعلام كرده است، گفت: از تدوين منشور اصولگرايي اطلاعي نداريم.
غلامرضا مصباحي مقدم با ابراز بي اطلاعي از تدوين اين منشور اظهار داشت: چون درجريان اين موضوع نيستم نمي توانم هيچ گونه اظهارنظري در اين ارتباط بكنم.
وي همچنين از برگزاري جلسه  شوراي مركزي تشكل متبوعش در هفته  جاري خبر داد. در اين جلسه به احتمال زياد در مورد 3 عضو جديد شوراي مركزي جامعه  روحانيت مبارز تهران تصميم گيري خواهد شد.
تأكيد افروغ بر نقد درون گفتماني
اما در شرايطي كه اصولگرايان تلاش مي كنند اتحاد و هماهنگي خود را بيش از پيش افزايش دهند، عماد افروغ در گفت وگو با ايسنا تأكيد مي كند كه با عنايت به نقد به ويژه نقد درون گفتماني بر اساس قابليت هاي نهفته در انقلاب اسلامي وارد عرصه  سياست شده است.
افروغ مي گويد: دغدغه روشنفكري داشته ايم و به همين خاطر وارد عرصه  سياست شديم و همواره مواظب بوده ايم كه مقام سياسي رسمي، رسالت روشنفكري را تحت الشعاع قرار ندهد.
به گفته  وي، افراد به محض اينكه به قدرت مي رسند، رفتار، اخلاق، هنجارها و گرايشاتشان تغيير مي كند و بيشتر به مصلحت انديشي هاي پرطمطراق ميل پيدا مي كنند.
نماينده  مردم تهران با بيان اين كه تلاش كرده ايم بيرق نقد درون گفتماني را برافراشته نگه داريم، گفت: جريان اصولگرايي نوظهور كه از شوراي شهر شروع شده، خواسته يا ناخواسته، اين جريان اصولگرايي خلاق و انتقادي را تداعي  كرده است.
امكان دست يابي به ائتلاف
وي خاطرنشان كرد: طرح نقد درون گفتماني و به استقبال فرآيند تفكيك رفتن توسط اصولگرايان و همچنين وجود اصول و مباني مشترك، امكان دستيابي به ائتلاف را در اصولگرايان بيش از اصلاح طلبان كرده است.
نماينده  تهران در عين حال اين امر را مستلزم وجود ظرفيت هاي لازم از سوي اصولگرايان دانست و گفت: اين ظرفيت ها به اين مربوط مي شود كه اصولگرايان نخواهند از اعتبار و منزلت سياسي گذشته خود، اعم از صادق يا كاذب،  به عنوان دستيابي به منافع جناحي خود استفاده كنند، آن ها بايد در يك فضاي منصفانه و برابر، گفت وگو كنند و به يك وحدت نظر برسند. اين امر براي ما مطلوب است اما نه به هر قيمت و شرايطي.
اصولگرايي انتقادي
وي معتقد است جريان اصولگرايي خلاق و انتقادي يك جريان روشنفكري بود كه نمودهاي مختلف داشت؛ يك نمود آن شوراي شهر، يك نمودش مجلس هفتم و نمود ديگر آن دولت نهم بود.
افروغ تأكيد مي كند كه برخي از اختلافات ميان اصولگرايان در سال هاي اخير، مربوط به سفره هاي پهن فرهنگي، سياسي و اقتصادي ناشي از دستيابي به قدرت دولتي بود.
وي در اين راستا با تأكيد بر اينكه بايد همواره مواظب باشيم و با كسي پيمان اخوت نبنديم، خاطرنشان كرد: كساني كه بر سر اين خوان مي نشينند، مخصوصا خواني كه در ايران به خاطر اقتصاد نفتي، تمركزگرايي و رابطه قدرت ثروت تعريف مي شود و فقط اقتصادي نيست، در واقع قدرتي دارند كه در پيامد آن، سرمايه هاي اقتصادي فرهنگي و سياسي نهفته است.
اين استاد دانشگاه معتقد است كه در اين بين عده اي براي حفظ منافع گروهي خود و رأي آوردن در انتخابات بعدي، در قالب مصلحت نظام يا موضع حقيقت گرايانه، به حمايت مطلق دست زدند.
افروغ ادامه داد: بحث من اين است كه مستقل از منفعت، به قضاوت حقيقت گرايانه بپردازيم و بعد مصلحت ها را مشخص كرده و تعيين كنيم كدام را بگوييم و كدام را نگوييم، اما مسأله اين است كه فضا را براي اين كار هم مي بندند. وي با بيان اينكه جريان نوظهور اصولگرايي از ابتداي نمودهاي سياسي خود وجود داشته، منتهي به خاطر دستيابي به قدرت و شفاف شدن مواضع مختلف آشكارتر شده است، خاطرنشان كرد: اگر بين اصولگرايان اوليه و نوظهور به رغم وجود اشتراكات، اختلافاتي وجود دارد بايد اجازه داد كه اين اختلاف خود را در قالب جريانات سياسي نشان دهد، چرا كه اين امر به رشد سياسي كمك مي كند. در غير اين صورت لاپوشاني و مخفي كاري منجر به خودكشي دسته جمعي سياسي مي شود.
اهميت عرصه نقد
به گفته  افروغ، به نظر مي رسد كه عده اي اهميت عرصه  نقد را نمي شناسند و بيشتر دلمشغول عرصه  قدرت رسمي هستند، درحالي كه در عرصه  نقد، ايده ها، توقعات، انتظارات، بديل ها و آلترناتيوها رقم مي خورد و اگر اين عرصه را رها كنيد به نام اينكه قدرت داريد و با قدرت مي توانيد پاسخگوي بسياري از چالش ها باشيد، ديگران اين عرصه را از آن خود مي كنند.
ابراز اميدواري
رئيس كميسيون فرهنگي مجلس درباره مسير اصولگرايان تا انتخابات مجلس هشتم، گفت: با توجه به مطرح شدن نقد، فراگيرشدن آن و شكل گيري جريانات انتقادي اصولگرا از جمله تشكيل فراكسيون نوظهور اصولگرايي مستقل، نهايتا گروه هاي وابسته به جريان اصولگرايي واقع بينانه تر، منصفانه تر و بدور از رابطه ارباب رعيتي و قيم مآبانه، از خود گرايش به ائتلاف نشان خواهند داد.
ما اصولگرا ييم
افروغ در ادامه تصريح كرد: ما اصولگرا هستيم و در دل اصولگرايان تعريف مي شويم و نمي خواهيم انشعاب بزنيم. منتهي مي گوييم اگر مي خواهيد به ائتلاف برسيم بايد روابط به دور از روابط ارباب رعيتي و قيم مآبانه باشد. وي افزود: اگر قرار باشد ريش سفيداني باشند كه منافع جناحي را دنبال كرده و در اين بين سهم خواهي خود را دنبال كنند، نه تنها تن به اين ائتلاف ها نمي دهيم، بلكه سخت مقابل اين جريان مي ايستيم.]]>
</TEXT>
</DOC>
<DOC>
<DOCID>HAM2-860223-080</DOCID>
<DOCNO>HAM2-860223-080</DOCNO>
<ORIGINALFILE>/1386/860223/news/_siasi.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[احمدي نژاد با اشاره به زرادخانه هاي هسته اي كشورهاي غربي:
اگر قرار برنگراني است، ما بايد نگران باشيم]]>
</TITLE>
<TEXT>
<IMAGE>/1386/860223/news/001164.jpg</IMAGE>
<![CDATA[
گروه سياسي- رئيس جمهوري تأكيد كرد: غرب به دروغ درباره برنامه هسته اي ايران ابراز نگراني مي كند، چرا كه انبارهاي آنها پر از سلاح است و اگر قرار باشد كشوري اظهار نگراني كند ما هستيم كه بايد به خاطر انبارهاي پر از سلاح آنها اظهار نگراني كنيم. ولي ما نگران نيستيم، چراكه معتقديم دوران بمب تمام شده است. دوران بمب گذشت، اكنون دوران انديشه فرا رسيده است.
محمود احمدي نژاد طي سخناني در مراسم افتتاحيه چهارمين دوره  مجلس دانش آموزي كه ايسنا خبر آن را منتشر كرد، با طرح اين پرسش كه در حال حاضر چرا عده اي نمي خواهند ما به اين فناوري دست پيدا كنيم، گفت: اين سؤال مهمي است. اين كه آنها مي گويند ما نگران بمب هستيم يك دروغ است و خود آنها نيز مي دانند كه اين سخن شان دروغ است. آنها اگر به واقع نگران سلاح هستند بايد در ابتدا سلاح هاي خود را نابود كنند، چراكه انبارهاي آنها پر از سلاح است.
رئيس جمهوري تاكيد كرد: نگراني آنها در مورد ايران بيشتر سياسي است. آن ها مي دانند كه در ايران جوانان بااستعداد و توانمندي وجود دارد كه اگر رشد و نمو پيدا كنند به سرعت ايران را به الگوي تمام ملت ها تبديل مي كنند و اين دشمنان نمي خواهند چنين امري محقق شود. آنها مي دانند كه اگر ايران در اين عرصه پيروز شود، ديگر ملت ها به سرعت به دنبال ملت ايران حركت مي كنند؛ چراكه در حال حاضر ملت ايران آزاده ترين و مستقل ترين ملت هاست و آزاد و سرافراز در عرصه  جهاني ايستاده و اگر در عرصه  جهاني الگو شود ديگر ملت ها به سرعت پشت سر ايران حركت مي كنند و اين خود باعث مي شود كه بساط مستكبران برچيده شود. اگر اين ويژگي ها در بين ملت ايران نبود آنها در ابتدا فشارهايي را مي آوردند ولي بالاخره مي پذيرفتند، اتفاقي كه در مورد برخي ديگر كشورها رخ داد. وي گفت: همان طور كه گفتم آنها نگران بمب نيستند خود آنها نيز مي دانند كه ايران نيازي به بمب ندارد؛ دوران بمب به پايان رسيده و دوران انديشه است و ايران سرشار از انديشه هاي متعالي است.
مذاكره منطقي
احمدي نژاد گفت: من به آنها توصيه مي كنم كه به صورت منطقي وارد مذاكره شوند و دنبال اين سازمان هايي كه خودشان درست كرده اند نباشند. شما خودتان اين سازمان ها را درست كرده ايد و خودتان با اقدامات تان اين سازمان ها را بي اعتبار كرده ايد و آن ها اعتباري ندارند. اگر مي خواهيد ظاهر ساختگي خود را حفظ كنيد به قوانيني كه خود وضع كرده ايد، احترام بگذاريد. اين قانوني كه نوشته شده است براي همگان به صورت يكسان اجرا شود. همه در برابر قانون برابرند؛ چرا شما مي خواهيد برابرتر باشيد ما به اين كشورها مي گوييم كه براي خود زحمت درست نكنيد و در مسير قانوني و منطقي و عادلانه به پيش آييد.
حركت جهشي
رئيس جمهوري گفت: ما بايد امروز حركت جهشي آغاز كنيم، ديگر نمي توانيم با سرعت لاك پشتي و ميلي متري حركت كنيم، بلكه حركت ما بايد به صورت جهشي باشد. احمدي نژاد با اشاره به كاربرد فنا وري هسته اي در زمينه هاي پزشكي، صنعت، كشاورزي و فناوري، در عين حال اظهار داشت: ما فناوري هسته اي را فقط براي گرمايش نمي خواهيم.
وي با بيان اين كه جوانان ما با عزم و پشتكار در اين صحنه وارد شده و راه را باز كردند، ادامه داد: ما با همت جوانان مان مي توانيم در بخش هاي گوناگون به سرعت جلو برويم. وي همچنين با اشاره به اهميت توليد سوخت هسته اي و كاربرد آن در نيروگاه ها و با تاكيد بر اين كه سوخت هسته اي براي تمام ملت ها ضروري است، گفت: سوخت فسيلي رو به پايان است و ما مي بينيم كه مصرف كشورها و ملت ها از سوخت فسيلي روزافزون است و اين سوخت با گذشت زمان به پايان مي رسد و بايد از سوخت جديدي استفاده كرد.
افزايش مصرف سوخت هاي فسيلي
احمدي نژاد با بيان اين كه حدود 4 ميليون بشكه نفت در روز توليد مي كنيم و از اين مقدار دو ميليون و 400 هزار تا را صادر كرده و از يك ميليون و 600 هزار تا در داخل استفاده مي كنيم، ادامه داد: مصرف ما از اين انرژي سالانه حدود 10 درصد نيز افزايش پيدا مي كند و از سهم صادرات ما كم مي شود. وي همچنين به مصرف گاز در كشور اشاره كرد و گفت: ما سالانه حدود 55 ميليارد دلار نفت خام و گاز را مصرف مي كنيم كه هر سال نيز به اين مصرف 10 درصد افزوده مي شود. در صورتي كه كل درآمد ما از اين محصولات حدود 50 ميليارد دلار است كه با مرور زمان نيز با توجه به افزايش مصرف كمتر مي شود. بنابراين اين نياز احساس مي شود كه ما هرچه زودتر در راه دستيابي به فن آوري هسته اي حركت كنيم؛ چراكه اين انرژي از نظر محيط زيست نيز مشكلات كمتري را به همراه دارد.]]>
</TEXT>
</DOC>
<DOC>
<DOCID>HAM2-860223-081</DOCID>
<DOCNO>HAM2-860223-081</DOCNO>
<ORIGINALFILE>/1386/860223/news/_siasi.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[يادداشتدكتر پيروز مجتهدزاده
پيام هاي شرم الشيخ]]>
</TITLE>
<TEXT>
<![CDATA[هر چند بيانيه پاياني شرم الشيخ نمي تواند مطلب گويا و قاطعي به دست دهد اما توجه داشته باشيم كه خود اين اجلاس چيزي نبود كه ما انتظار معجزه را از آن داشته باشيم. اجلاس شرم الشيخ تنها تكاپويي بود براي تصميم گيري در حل مشكلات و در اين راستا به نظر مي رسد تا حدي موفقيت آميز عمل كرده است.
اين اجلاس در وهله اول براي آمريكا موفقيت آميز بود از آن جهت كه براي ايالات متحده ثابت شد كه از طريق گفتگو و به شيوه ديپلماتيك مي توان آسان تر مشكلات را حل و فصل كرد. حتي تندروهايي كه معتقد به سياست هاي جنگ طلبانه بوش بودند پس از اجلاس مذكور دريافتند كه تمام آن سياست ها غلط بوده و امروز دولت جرج بوش تحت تاثير تحولات بين المللي تصميم گرفته است براي حل مشكلات به جامعه بين المللي رو كند و دوستانه از آنان بخواهد كه بر سر يك ميز بنشيند و اين بهترين دستاوردي بود كه ايالات متحده مي توانست از اين اجلاس به دست بياورد.
در همين رابطه دعوت مستقيم از ايران حاصل ديگري بود كه در سايه آن براي افراطيون داخل آمريكا و در راس آنها براي ديك چني معاون رئيس جمهوري آمريكا ثابت شد كه برخورد آنها با ايران يكسره غلط بوده و براي حصول راهي به منظور حل مشكلات بهترين راه، شيوه گفتمان و ديپلماتيك است.
اگرچه پيش از آغاز اجلاس شرم الشيخ صحبت هايي در مورد احتمال مذاكره نمايندگان ايران و آمريكا به گوش مي رسيد اما اين زمزمه ها خوش خيالي بيش نبود. ناگفته پيداست كه چه در مساله هسته اي و چه در مساله عراق اين دو كشور هنوز به مرحله مذاكره نرسيده اند و بايد كه زمينه هايي وجود داشته باشد تا آمريكا و ايران پاي ميز مذاكره بنشينند. اين اجلاس براي ما ثابت كرد كه آنها از سياست هاي تندروانه خودشان كوتاه آمده اند. اگر جرج بوش حتي به مزاح مي گويد كه در صورت روبرو شدن رايس با متكي، نماينده آمريكا پرخاش نخواهد كرد و رايس سياستمدار مودبي است در واقع مي خواهد پيامي را به ما بدهد و آن پيام چيزي جز تلاش ايالات متحده براي گفتگو با ايران نيست.]]>
</TEXT>
</DOC>
<DOC>
<DOCID>HAM2-860223-082</DOCID>
<DOCNO>HAM2-860223-082</DOCNO>
<ORIGINALFILE>/1386/860223/news/_siasi.htm</ORIGINALFILE>
<ISSUE>يكشنبه 23 ارديبهشت 1386 - سال پانزدهم - شماره4266 - May 13, 2007</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[خبر
تكرار ادعاي آمريكا مبني بر حضور مقتدي صدر در ايران]]>
</TITLE>
<TEXT>
<![CDATA[مهر: آمريكا كه بارها ادعاهاي بي اساس خود مبني بر حضور مقتدي صدر در ايران را تكرار كرده است؛ بار ديگر مدعي حضور رهبر جريان صدر در ايران شد.
يك مقام ارشد وزارت خارجه آمريكا ادعا كرد: ايالات متحده آمريكا اطمينان دارد كه مقتدي صدر روحاني جوان شيعه هنوز در ايران به سر مي برد.
ديويد ساترفيلد، مشاورعالي كاندوليزا رايس، وزير خارجه آمريكا در امور عراق مدعي شد: ما فكر نمي كنيم؛ مي دانيم كه مقتدي صدر خارج از عراق است؛ او در ايران است؛ از اواسط ماه ژانويه آنجا بوده است.
ساترفيلد در گفت وگو با خبرگزاري آسوشيتدپرس به آنچه تحولات مثبت براي نيروهاي آمريكايي در غياب صدر و شكست هاي سياسي اين روحاني جوان عراقي ناميد، اشاره كرد. ساترفيلد مدعي شد: نمي دانم چرا مقتدي صدر سكونت در ايران را انتخاب كرده است؛ تنها مي توانم به شرايط سياسي اشاره كنم.]]>
</TEXT>
</DOC>
<DOC>
<DOCID>HAM2-860223-083</DOCID>
<DOCNO>HAM2-860223-083</DOCNO>
<ORIGINALFILE>/1386/860223/world/_artw.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[نگاهي به نمايش دو جلاد اثر فرناندو آرابال در خانه نمايش
با تاجي از خار بر سر]]>
</TITLE>
<TEXT>
<IMAGE>/1386/860223/world/013323.jpg</IMAGE>
<![CDATA[
 فرناندو آرابال در مقام نمايشنامه نويس، شاعر و نويسنده اي با ريشه هاي فرهنگي و قومي اسپانيايي، در ميان دوستداران تئاتر چهره اي نام آشناست.بخش عمده اي از دوران كودكي و نوجواني اش را در فضايي از وحشت و ترور و سلطه گري نظام حاكم بر اسپانيا گذرانده است. به همين روي، عصاره تمامي اين هول و هراس ها را گاه در لايه هاي زيرين نمايشنامه هايش مي توان به تماشا نشست.شرايط زندگي آرابال، به گونه اي بوده است كه او را در رويارويي با برخي از تناقض هاي آشكار اجتماعي- سياسي قرار داده، به نحوي كه با نوعي تلخي و طنزي گزنده، شعار زنده باد مرگ! و مرگ بر فكر! را سر مي دهد تا خشم و اعتراض خود را در برابر شرايط نابسامان اجتماعي پيرامون خود، آشكار سازد.
عزيزالله حاجي مشهدي
گروه تئاتر(2)با تجربه قبلي اجراي نمايشنامه همه عطرهاي عربستان از آرابال(در سال 1368)اكنون، نمايشنامه دوجلاد را در خانه نمايش به صحنه آورده است. كاري كه با طراحي و كارگرداني سنجيده و اثرگذار حميد ليقواني اجرايي در خور توجه و به ياد ماندني به شمار مي آيد.
نمايش دو جلاد در يك پرده كامل مي گذرد و اگرچه به طور معمول در زماني كمتر از يك نمايشنامه متعارف، طراحي و اجرا مي شود، با اين همه، تماشاگر، با كاري يكدست و روان و كم نقص سروكار دارد.
نقش اصلي نمايش با فريبا آقاپور(مادر)شكل مي گيرد. كسي كه به عنوان همسر ژان آزنار گونزالس(اميرحسين حسيني)- يك روشنفكر انقلابي دستگير شده توسط دوجلاد- در نمايشنامه، حضوري طولاني و محوري دارد.
جلادها(سياوش ثقفي راد و احمد زارعي)اگرچه در طول نمايش، در صحنه، حضوري بي كلام و بدون گفت وگو دارند، اما نوع لباس و حركات آنها، به گونه اي است كه حتي در سكوت نيز مي توان حضور سنگين و خفقان اين دو نيروي شرير و مرگ آفرين را در صحنه، حس كرد.
بني(ساناز كيهان)دختر بزرگ ژان آزناز دختري است كه به مادرش به گونه اي غيرقابل وصف عشق مي ورزد، و از او در ذهن خود، موجودي قديس وار، ساخته است. در مقابل، موري(دختر كوچك ژان)كه از اولين لحظه هاي حضورش در صحنه، تماشاگر را با شخصيتي عصبي، دلمرده، سرد و ناسازگار روبه رو مي كند، پيوسته از مادرش عيب جويي مي كند و برخلاف بني دلبستگي و علاقه چنداني به مادرش ندارد!
وقتي كه مادر، در ديداري كوتاه با جلادها، از همسرش گلايه مي كند، در ادامه همين ديدار، ناباورانه، شاهد آن است كه جلادها، همسرش را دست و پا بسته، همچون موجودي بر صليب كشيده، به شكنجه گاه مي آورند و كمي بعد، تماشاگران نمايشنامه، در پي شنيدن فريادهاي گوشخراش ژان به زودي در مي يابند كه ژان، در زير شكنجه هاي بي رحمانه جلادها، جان سپرده است!
در چنين شرايطي موري، با خشمي آشكارتر از گذشته، مادرش را به باد انتقاد و ناسزا مي گيرد و در برابر او به اعتراض مي پردازد و او را مسبب قتل پدرش مي داند. مادر كه طي يك بازي دشوار، قصد دارد احساس دوگانه خشم و خوشنودي خود را نشان دهد، از يك سو مي كوشد تا بابت از بين رفتن شوهرش، شادمان باشد و از ديگر سو، به خاطر از بين رفتن پدر فرزندانش خشمگين و دل آزرده است. در چنين وضعيتي، خود را در موقعيتي دشوار گرفتار مي بيند.
آرابال، در چنين موقعيتي كه آشفتگي پرتناقضي در صحنه به تصوير كشيده مي شود، چاره كار را در اتحاد آدم هاي باقي مانده از يك خانواده متلاشي شده، جست وجو مي كند. به گونه اي كه بني با نوعي التماس و درخواست از خواهر كوچكش(موري)او را به نزديك شدن به مادرش تشويق مي كند تا براي شاد زيستن و تاب آوردن رنج ها و مصيبت هايشان، با هم متحد شوند.
از نگاه آرابال، انسان انديشمند، در فضايي از زماني كه سياست بازان و حاكمان سلطه گر، همه درهاي آزادي و انديشه ورزي را بر روي مردمان جهان بسته اند، آدمي را مسيح باز مصلوبي مي پندارد كه گويي، هر لحظه و هر ساعت، با تاجي از خار بر سر، بايد رنج هاي بي پايان اين جهان پرآشوب را تاب بياورد.
طراحي صحنه نمايش به گونه اي است كه به محض روشن شدن صحنه، از نخستين لحظه هاي شروع نمايش، تماشاگر را در مقابل دو جلاد سياه پوش بي ترحم قرار مي دهد و در فضايي كه نشانه ها و نمادهايي از كنده و زنجير و آلات و اسباب شكنجه گري(اره، چكش، طناب و...)در گوشه گوشه آن به چشم مي آيد، با تصويري از بريده هاي روزنامه ها بر روي ديوار و جاي خون هاي خشكيده بر ديواره هاي سياه رنگ شكنجه گاه، همه و همه، چشم هاي تماشاگران را به فضايي مخوف و هراس انگيز مي كشاند.
به نظر مي رسد كه حميد ليقواني براي اجراي مناسب تر و منطقي تر اين نمايش، به ويژه براي رفع مشكل تماس هاي ميان شخصيت هاي اصلي بر روي صحنه، با تمهيداتي ظريف، از طريق تغيير جنسيت فرزندان ژان آزناز شرايطي پديد آورده است تا تجلي برخي واكنش هاي عاطفي مادر و فرزندان، بدون دشواري به نمايش درآيد. به همين روي، با وجودي كه گفته مي شود، فرماندو آرابال سعي داشته است تا در اين نمايش، به نوعي دوران كودكي و نوجواني خودش را بازسازي و يادآوري نمايد، در اجراي حميد ليقواني، در بازسازي كودكي آرابال به جاي حضور يك پسر نوجوان، اكنون موري در نقش دختر كوچك ژان آزناز، در اين روايت از دو جلاد، حضور پيدا كرده است.
اگرچه ايجاد اين تغيير دلخواه از سوي ليقواني در چنين اجرايي را به دليل شرايط خاص جامعه مامنطبق است اما امكان دارد به سوء تفاهم يا سوء برداشت مخاطبان چنين نمايشي منجر مي شود.
آرابال، اگرچه با زهر خندي تلخ، شعار زنده باد مرگ! و مرگ بر فكر! را سر مي دهد، با اين همه، خود، به روشني بدين باور عميق اعتقاد دارد كه با نابودي انديشه و تفكر در زندگي آدم ها، هستي او، بي معنا خواهد شد.]]>
</TEXT>
</DOC>
<DOC>
<DOCID>HAM2-860223-084</DOCID>
<DOCNO>HAM2-860223-084</DOCNO>
<ORIGINALFILE>/1386/860223/world/_artw.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[نگاه
انسان مي تواند وضع خود را تغيير دهد]]>
</TITLE>
<TEXT>
<IMAGE>/1386/860223/world/013275.jpg</IMAGE>
<![CDATA[
محمد يعقوبي
تلقي رايج اما غلط از تئاتر سياسي در كشور ما به حدي است كه به ندرت ممكن است كسي علاقه مند باشد به عنوان نمايشنامه نويس يا كارگردان سياسي شناخته شود. بزرگ ترين آسيب به تئاتر سياسي از سوي كساني وارد شده كه فقط به موضوع تئاتر خود فكر كرده و اثرشان فاقد جنبه هنري بوده است. تئاتر سياسي مانند هرگونه تئاتر ديگر بايد واجد جنبه هاي هنري باشد تا بتوان آن را تئاتر دانست؛ تئاتري كه صرفاً به موضع گيري سياسي خود بسنده كند و توجهي به هنرمندانه بودن اثر نكند، در حقيقت مقاله اي است سياسي كه توسط چند نفر گفته خواهد شد. تعداد آثار سياسي و غير هنري به حدي است كه هرازگاه ادعا شده است تئاتر سياسي اصولاً نمي تواند تئاتري هنري باشد. در كشور ما اگر دقت كنيد بيشتر هنرمندان از اين كه تئاترشان سياسي قلمداد شود اكراه دارند. گويي تئاتر سياسي بي ارزش يا كم ارزش و يا غيرهنري است. تصور مي كنند تئاتر سياسي تاريخ مصرف دارد. اما آثار بزرگي را مي توان نام برد كه در حقيقت آثاري سياسي و ماندگارند.آنتيگونه(سوفكل)، دشمن مردم(ايبسن)، همه پسران من(ميلر)، سقف كليساي جامع(ميلر)، دوشيزه و مرگ(آريل دورفمان)، بيشتر نمايشنامه هاي برتولت برشت از جمله: گاليله، ننه دلاور. برخي از آثار هارولد پينتر. همه اين آثار شاخص ادعاي بي ارزش بودن يا كم ارزش بودن و يا غيرهنري بودن تئاتر سياسي را انكار مي كنند.
تئاتر سياسي تئاتري معترض است. نمايشنامه  سياسي نمايشنامه اي است خواهان تغيير. تغيير وضع موجود به وضع مطلوب. بنابراين اگر شما به عنوان نمايشنامه نويس خواهان رفع تبعيض قانوني، هستيد نمايشنامه  اي كه مي نويسيد نمايشنامه اي بدون شك سياسي است. تئاتر سياسي معتقد است انسان مي تواند وضعيت خود را تغيير دهد. تئاتر سياسي در تكاپوي تبديل مخاطب منفعل به مخاطب فعال است. تئاتر سياسي خواهان شورش معقول عليه همه نيروهاي بازدارنده و ناقض حقوق انساني است. برخلاف تفكر رايج تئاتر سياسي خواهان اين نيست كه تفنگ دست مخاطب بدهد و او را به جنگ دعوت كند. سلاح تئاتر سياسي كلام است. تئاتر سياسي در تكاپوي دعوت به شورش عليه بدي و جهل به وسيله كلام است، شورشي به دور از خشونت. تئاتر سياسي تئاتري آرمان گرا و به شدت انساني است، تئاتري خواهان برقراري عدالت.اگر نمايشنامه اي در اين باره باشد كه مواد مخدر به آساني يافت مي شود شما نمايشنامه  اي سياسي نوشته ايد. اگر شما بنويسيد مردمي بر روي چاه هاي نفت و گاز ذخاير طبيعي بسياري خفته اند ولي در سرما به سر مي برند، فقيرند و زندگي مرفه متعلق به تعداد اندكي است كه گويي به حق از رفاه برخوردار نيستند، شما نمايشنامه اي سياسي نوشته ايد.
در مواردي بازتاب نمايشنامه تعيين مي كند آيا ئتائرتان سياسي است يا نه.]]>
</TEXT>
</DOC>
<DOC>
<DOCID>HAM2-860223-085</DOCID>
<DOCNO>HAM2-860223-085</DOCNO>
<ORIGINALFILE>/1386/860223/world/_asib.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ر
اين راندن هنوز دست انداز دارد]]>
</TITLE>
<TEXT>
<IMAGE>/1386/860223/world/013272.jpg</IMAGE>
<![CDATA[
عكس: مسعود خامسي پور
زنان رانندگي خاصي دارند كه در آن احتياط نمود بارزي دارد كه آن هم برگرفته از روحيه آنهاست. زنان عموماً از تصادف منزجرند و به همين دليل واقع بينانه تر عمل مي كنند
و به منظور پيشگيري از هر حادثه اي سعي مي كنند در موقع رانندگي دقت بيشتري به خرج دهند
فريده عباسي
خانم شما بايد با ماشين لباسشويي كار كنيد!، ببخشيد خانم اشتباهي نشسته اي، شما الان بايد پشت اجاق گاز باشيد!
حكايت رانندگي زنان با همين جملات ساده آغاز مي شود. 65 سال از زماني كه اولين زن ايراني موفق به دريافت گواهينامه رانندگي شد مي گذرد اما شواهد موجود نشان مي دهد كه در بسياري مواقع زنان در سيطره فرهنگ رانندگي ما هنوز به طور كامل به رسميت شناخته نشده اند و دقت و احتياط و توجه بيشتر آنها به قوانين راهنمايي و رانندگي در آشفته بازار خيابان هاي شهر كه تابع قانون هر كه زورش بيش، حقش بيشتر است مورد تمسخر و ملامت واقع مي شود.
سالها پيش، فرمان، كلاج، گاز، ترمز و دنده، واژه هاي بيگانه اي بودند كه بسياري از زنان ايراني آنها را گاه و بي گاه از زبان مردان خانه مي شنيدند و نشستن پشت فرمان اتومبيل، رويايي دست نيافتني بود كه تنها شايسته مردان تلقي مي شد اما با گذر زمان و طي سال هاي اخير شاهد گرايش روزافزون زنان و دختران به دريافت گواهينامه هستيم كه گواه آن افزايش تعداد رانندگان زن در سطح خيابان هاي شهرهاي كوچك و بزرگ است. اگرچه تعداد اين دست رانندگان در مقابل خيل عظيم رانندگان مرد، چندان قابل توجه به نظر نمي رسد اما وقتي چند سال پيش به ياد مي آوريم كه تك و توك رانندگان زن چگونه با تهاجم بوق و نگاه ها، لبخندها و تكان سرهاي رانندگان مرد كه به علامت تمسخر يا تأسف، بيان احساس و افكار مي كردند، اميدوار مي شويم كه زنان در اين موضوع نيز راه را به پيش برده اند.
زنان، رانندگي را ديرتر از مردان ياد مي گيرند! در طول مدت زمان آموزش رانندگي، اعم از آيين نامه و آموزش شهري، اين جمله به عنوان يك اصل تلقي مي گردد كه بارها به زنان و دختران گوشزد مي شود. با وجود آن كه آمار زنان و دختراني كه مجبور به گذران ساعات اضافه آموزش مي شوند بيش از مردان است اما اصل ديگري نيز وجود دارد كه بسياري از مربيان رانندگي به آن اذعان مي دارند: زنان ديرتر از مردان اصول رانندگي را فراموش مي كنند.
شقايق اكبري، يكي از مربيان منطقه شرق تهران، مي گويد: معمولاً خانم ها كندتر از آقايان رانندگي را ياد مي گيرند، علت اين امر هم آن است كه معمولاً خانم ها طي دوره آموزش دچار ترس و اضطراب مي شوند و مشكل اصلي آنها يادگيري مهارت ها نيست و اگر خانواده ها از فرزندان دختر خود هم به اندازه پسران حمايت كنند و مثلاً اجازه تمرين دوچرخه سواري را از همان دوران كودكي به آنها داده و اصول ابتدايي رانندگي را نيز به آنها آموزش دهند، در نتيجه آن اضطراب اوليه كه كاملاً طبيعي است از بين خواهد رفت.
پريسا يكي از هنرجويان رانندگي كه در حال حاضر مشغول گذران دوره آموزش شهري است، مي گويد: طي دوره آموزش، مشكل چنداني براي يادگيري ندارم اما در مواقعي كه برخي رانندگان كه كلي ادعايشان مي شود با بوق زدن، دادزدن يا حرف هاي ناپسند براي من و مربي ام مزاحمت ايجاد مي كنند، ناخواسته تا حدودي اعتماد به نفسم را از دست مي دهم.
در جلسات اول اين حرف ها من را خيلي ناراحت مي كرد اما وقتي فكر كردم به اين نتيجه رسيدم؛ در جامعه اي كه گاه خانم ها حتي موقع پياده روي در خيابان و يا در پارك ها امنيت خاطر ندارند و كوله باري از اضطراب را بايد به دوش بكشند، كاملاً طبيعي است كه وقتي پشت فرمان بنشينند، برايشان مزاحمت هايي ايجاد مي شود.
رويا، جوان 25 ساله اي كه در 18 سالگي گواهينامه خود را دريافت كرده است، مي گويد: من در خانواده اي بزرگ شده ام كه تمام زنان اطرافم رانندگي بلد بودند. من از 12 سالگي پشت فرمان نشستم و حتي مادرم از نظر فني، تجربياتي را به من منتقل كرده بود. به همين خاطر در نوبت اول آزمون قبول شدم. من معتقدم خانم ها هيچ مشكلي براي يادگيري مهارت رانندگي ندارند و باورهاي غلط ما برپايه واقعيت استوار نيست و عموماً ريشه فرهنگي دارد. بسياري از خانواده ها، ماشين را به راحتي در اختيار پسران قرار مي دهند و حتي ممكن است خرابكاري هاي آنها را كه ممكن است ناشي از بي تجربگي يا هيجان طلبي آنها باشد، به راحتي بپذيرند اما دختران و زنان در بيشتر كارها به خصوص رانندگي اجازه هيچ اشتباهي ندارند و در تصادف انگار هميشه آنها هستند كه مقصرند.
]]>
<IMAGE>/1386/860223/world/013314.jpg</IMAGE>
<![CDATA[
قضاوت در شرايط ناعادلانه
اگر هنوز مردان معتقدند كه زنان از آنها ضعيف تر رانندگي مي كنند اين نشان مي دهد كه هنوز تفكرات مرد سالارانه در جامعه ما ريشه دار است.
سرهنگ فرهاد حيدر، معاون اجتماعي و فرهنگ ترافيك راهنمايي و رانندگي ناجا صحبت هاي خود را اين طور آغاز مي كند و در ادامه مي گويد: اگر اين باور غالب، در جامعه ما باشد، اعتقاد ما به عنوان كارشناس كاملاً متفاوت با اين ادعاست. زنان رانندگي خاصي دارند كه در آن احتياط نمود بارزي دارد كه آن هم برگرفته از روحيه آنهاست. زنان عموماً از تصادف منزجرند و به همين دليل واقع بينانه تر عمل مي كنند و به منظور پيشگيري از هر حادثه اي سعي مي كنند در موقع رانندگي دقت بيشتري به خرج دهند. وي در خصوص قضاوت موجود مي گويد: بايد بحث رانندگي زنان و مقايسه آن با مردان در يك فضاي كاملاً عادلانه مورد قضاوت قرار گيرد. اگر تعداد زنان راننده با مردان راننده يكي باشد، آن وقت راحت تر مي توان قضاوت كرد. تعداد رانندگان زن بسيار كمتر از مردان است و شايد به همين دليل عملكرد آنها بيشتر به چشم مي آيد، اما تجربه ثابت كرده در جايي كه زنان اين مهارت را بيشتر تمرين كرده اند، بسيار بهتر از مردان رانندگي كرده اند چون علاوه بر داشتن مهارت از ويژگي يك راننده خوب يعني احتياط بهره مندند و به قوانين بيشتر توجه مي كنند.
رانندگي با كفش هاي پاشنه بلند، ممنوع!
برخي مسائل در نگاه اول بسيار كوچك به نظر مي رسند اما به هنگام عمل بسيار تأثير گذارند. به عنوان مثال همين كفش هاي پاشنه بلند و بعضاً غيراستانداردي كه هر روز با آنها در سطح شهر رفت و آمد مي كنيم. اما بحث رفت و آمد با اين كفش ها بسيار متفاوت از رانندگي با آنهاست چون به هنگام پياده روي آسيب اين كفش ها بيشتر متوجه خود ماست اما در رانندگي ما ضامن جان خود، سرنشينان اتومبيل، رانندگان و مسافران اتومبيل هاي ديگر و عابران پياده هستيم.
سرهنگ حيدر با تاكيد بر اينكه رانندگي مثل هر عملكرد ديگر نيازمند پوشش مناسب است، مي گويد: استفاده از كفش هاي نامناسب كه خاص جشن ها و ميهماني هاست از سوي خانم هاي راننده به طور غيرمستقيم برعملكرد آنها تأثير مي گذارد.
وي ادامه مي دهد: متاسفانه هنوز در فرهنگ ايراني نگاه كردن مستقيم به ديگران وجود دارد به همين دليل است كه بسياري از ما حتي به هنگام رانندگي عادت كرده ايم به داخل اتومبيل هاي ديگر نگاه كنيم و پوشش نامناسب برخي زنان راننده در اين ميان موجب توجه رانندگان و سرنشينان اتومبيل هاي ديگر مي شود و در برخي موارد علاوه بر اينكه منجر به ايجاد مزاحمت براي آنها مي گردد، حواس پرتي رانندگان ديگر را نيز موجب مي شود كه مستقيماً در جريان رانندگي ديگران تأثيرگذار است و ممكن است منجر به حادثه شود. به همين دليل است كه نيروي انتظامي به همه شهروندان توصيه مي كند كه سعي كنند با هر مقوله اي متناسب با آن برخورد كنند. اگر قرار است كه ما رانندگي كنيم، چه مرد و چه زن سعي كنيم با آمادگي كامل چه به لحاظ پوشش ظاهري و چه از نظر اخلاق رانندگي اقدام به اين كار كنيم.
تفاوت هاي هورموني در ايمني رانندگي
تحقيقات نشان داده است كه هورمون زنانه استروژن سبب انعطاف پذيري بيشتر برخي توانمندي هاي ذهني زنان و ايمني بيشتر شيوه رانندگي آنها در مقايسه با مردان مي شود.
آزمايش هاي محققان دانشگاه براد فورد در انگليس نشان مي دهد كه هورمون استروژن سبب تقويت بخش جلويي مغز مي شود كه وظايفي نظير تمركز و يادگيري قوانين را همين بخش از مغز انسان به عهده دارد. در مطالعه انجام گرفته، دانشمندان از 43 زن و مرد 18 تا 35 ساله خواستند تا آزمايش هاي مرتبط با مهارت هايي نظير: حافظه شناسايي فواصل، يادگيري قوانين، تمركز حواس، برنامه ريزي و كنترل وسايل موتوري را انجام دهند.
نتايج اين آزمايش ها نشان مي دهد كه زنان براي تمركز حواس از روي يك محرك به محرك ديگر، داراي توانايي هاي بيشتري مي باشند كه اين امر آنها را در برخي اعمال روزمره نظير رانندگي و خواندن از مردان تواناتر مي كند.
به گفته محققان، نتايج اين مطالعه دليل تمركز بهتر دانش آموزان دختر در مدارس و همچنين رانندگي ايمن تر زنان را آشكار مي سازد.
با اين وجود برخي محققان عقيده دارند كه خطرپذيري و هيجان طلبي از دلايل مهم بالا بودن آمار تصادفات رانندگي در مردان محسوب مي شود و دليل پايين تر بودن آمار تصادف زنان، محتاط تر بودن آنهاست.
تصادف هاي زنان معمولاً در ميادين و تقاطع ها رخ مي دهد در حالي كه سرعت بالا معمولاً دليل اصلي تصادف رانندگي در مردان است.
محققان عقيده دارند كه رانندگي شامل مهارت هاي مختلفي است كه برخي در مردان و برخي ديگر در زنان بيشتر به چشم مي خورد.]]>
</TEXT>
</DOC>
<DOC>
<DOCID>HAM2-860223-086</DOCID>
<DOCNO>HAM2-860223-086</DOCNO>
<ORIGINALFILE>/1386/860223/world/_asib.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مواجهه والدين با كم رويي دانش آموزان]]>
</TITLE>
<TEXT>
<![CDATA[محمد صادق اميني
ارائه يك تعريف مشخص از كم رويي تقريباً غيرممكن است. زيرا علائم و نشانه هاي آن از دانش آموزي به دانش آموز ديگر متفاوت است. كم رويي مي تواند ناشي از عوامل اجتماعي، خانوادگي، مذهبي، روان شناختي، فرهنگي و... باشد. به طور كلي كم رويي در دانش آموزان به يك عدم تطابق موقتي و يا دائمي در مواجه شدن با معلمين، مسئولين مدارس و ساير دانش آموزان مرتبط است. اولين نشانه اين مسئله از همان دوران آمادگي رفتن كودكان شروع مي شود. كودك هرگز نمي تواند جدايي از خانواده را تحمل كند كه درصورت نيافتن راه حل مناسب، ممكن است تا دوره دبستان، دبيرستان و حتي دانشگاه نيز ادامه پيدا كند.
كم رويي بحراني براي دانش آموزان
شكل هاي ديگر كم رويي به تدريج ظاهر مي شوند: كودك يا نوجوان قبل از رفتن به مدرسه، احساس ناراحتي مي كند كه با تظاهرات جسمي همراه مي شود. دل درد و دل پيچه شايع ترين اين نشانه هاست و والدين نيز با نگه داشتن دانش آموز در خانواده و مراقبت از او تصور مي كنند كه واقعاً بيمار است و همين سبب تشديد بحران مي شود، زيرا دانش آموز مدرسه گريز مي فهمد كه با اين روش مي تواند از رفتن به مدرسه شانه خالي كند. از سوي ديگر خوشحالي دروني او چندان پايدار نيست زيرا با احساسات متضاد همراه مي شود. اين فكر كه ديگران را فريب داده و ازدرس هايش عقب مانده تنها احساس شرم و حقارت او را بيشتر مي كند. همين موضوع باعث مي شود كه باز هم بيشتر بخواهد از نگاه ديگران مخفي شود و حتي به فرار و دور شدن از خانواده فكر كند. اما امتناع از مدرسه رفتن ممكن است به شكل ديگري نيز ظاهر شود. او به دليل ترس از بعضي از افراد(مبصر، معلم رياضي، ناظم و...)در مدرسه احساس نگراني و ناراحتي مي كند و مي خواهد هر چه سريع تر به پناهگاه امن خانواده بازگردد. اين موضوع بيشتر در خانواده هايي كه مادر يا پدر بيش از حد مراقب و محافظ فرزندانشان هستند به وجود مي آيد. بچه هايي كه هرگز با دوستانشان به گردش يا اردوي تفريحي نمي روند و در مسابقه ها و رقابت هاي گروهي شركت نمي كنند، ممكن است همين مشكل را داشته باشند.
يك موضوع بسيار كوچك در مدرسه مثلاً تذكر معلم، در اين گونه دانش آموزان آن قدر جدي و وحشتناك قلمداد مي شود كه مي تواند بهانه خوبي براي نرفتن به مدرسه شود. اين بچه ها تحمل بسيار كمي در برابر انتقاد و سرزنش ديگران دارند. نمونه هاي توسل به ناراحتي هاي جسمي براي فرار از مدرسه، بسيار شايع است.
اگر والدين بدون درنظر گرفتن مشكل واقعي به او اجازه دهند كه به اين طريق بارها و بارها از رفتن به مدرسه امتناع كند، نه تنها به رفع مشكل كمك نكرده اند بلكه مستقيماً سبب تشديد آن شده اند. اين گونه مواقع لازم است كه با روان شناس مشورت شود. والدين و نيز مربيان و معلمان با آگاهي مي توانند مانع از ايجاد و گسترش ناهنجاري هايي همانند كم رويي، عدم اعتماد به نفس،  رفتارهاي تهاجمي و... شوند. حالات مختلف كم رويي نشان مي دهد كه به تعداد افراد كم رو عارضه كم رويي وجود دارد كه هر كدام تا حدي با ديگري متفاوت است. متأسفانه اغلب رفتارهاي افراد كم رو مانند بي آزار بودن، بي سر و صدا بودن و مظلوم بودن از نگاه ديگران حسن تلقي مي شود اما اين مسئله در واقع به يك مشكل جدي شخصيتي مربوط مي شود كه مي تواند به هدر رفتن تمام زندگي شخص كم رو منجر شود.
حالا هر موردي كه علت كم رويي فرزند شما باشد، تفاوت نمي كند. از صحبت كردن با كسي كه به آن اعتقاد داريد دريغ نكنيد، به سخنان فرزند خود گوش دهيد و پيام او را دريافت كنيد. به خوبي مي توان از همين صحبت ها ريشه هاي نگراني، هراس و اضطراب هاي بي مورد را پيدا كرد. مخصوصاً او را مطمئن كنيد كه به هيچ وجه صحبت ها و حرف هاي او مورد تمسخر قرار نخواهد گرفت و آن را با كسي نيز در ميان نخواهيد گذاشت و سعي داريد تا او را درك كنيد. او را مطمئن كنيد كه مشكل او غيرعادي نيست و بسياري با اين مسائل روبه رو هستند.
اينكه شما در كنار او هستيد و از هر گونه تلاش و همراهي براي او كوتاهي نخواهيد كرد، دلگرمي ارزشمندي براي اوست. به او بفهمانيد كه قبل از هر چيز خوشبختي و شادي او مهم است و او با همان استعدادهايي كه دارد و مختص به اوست، مي تواند به خوشبختي، شادي و موفقيت تحصيلي برسد. والدين نبايد فراموش كنند كه نوجواني دوره اي كوتاه اما پربار است كه دانش آموزان تنها با كمك آنها مي توانند به خوبي از آن استفاده كنند. آيا فكر مي كنيد اگر او به عشق و اعتقاد از جانب شما اطمينان نداشته باشد، مي تواند خودش را دوست بدارد و به راحتي روي پاي خودش بايستد و يا تكاليفش را انجام دهد؟ پس او را همان طور كه هست دوست بداريد و تأييدش كنيد. از اين رو آشنايي با انواع كم رويي و جلوگيري از پيشگيري آن بسيار حائز اهميت است.
نشانه هاي يك دانش آموز خجالتي
فرزند شما دانش آموزي كم رو در خانه و محيط مدرسه است. اگر با وجود آرام بودن و جدي بودن در تكاليف مدرسه و ساكت بودن هيچ گاه داوطلب صحبت كردن و پاسخ دادن به پرسش ها در سر كلاس درس نمي شود، در واقع او در دروس شفاهي هيچ فعاليتي نمي كند. هنگامي هم كه از او درس پرسيده مي شود، كاملاً دستپاچه شده به لكنت مي افتد و دست و پايش را گم مي كند. او دانش آموزي تنهاست كه به ندرت مي توان او را در حال بازي با ديگر بچه ها ديد. او دوستان كمي دارد و هنگامي كه اين موضوع با او در ميان گذاشته مي شود، مي گويد كه بازي هاي همسن و سالانش را دوست ندارد و ترجيح مي دهد در خلوت آرام اتاقش بماند و كتاب بخواند. چنين دانش آموزي هرگز نمي تواند در كنار دوستان و همكلاسي هايش احساس راحتي كند. هنگامي كه يكي از آنان با او شروع به صحبت مي كند، اين دانش آموز دست و پايش را گم مي كند، به لكنت مي افتد، كلمات از ذهنش محو مي شوند و اولين جملات و كلمات بي ربطي كه به ذهنش مي رسد، به زبان مي آورد و آنگاه ساير دانش آموزان شروع به خنده و دست انداختن او مي كنند. تكرار اين تجربه هاي تلخ، سبب مي شود تا او بيشتر در خود فرو برود و از ديگران كناره گيري كند.
فرزند شما دانش آموزي كم رو در خانه و محيط مدرسه است اگر راه خانه تا مدرسه را به تنهايي و بدون دوستانش طي مي كند و به سرعت به خانه مي آيد. خودش در اين باره مي گويد كه ترجيح مي دهد هر چه زودتر به خانه برسد و مشغول به انجام كار مورد علاقه خود شود تا با بازي هاي پوچ و سخنان بيهوده دوستان يا همكلاسي هايش سرگرم شود. چنين دانش آموزي هنگامي كه مشغول به انجام كار مورد علاقه خود نيست چنان غرق مطالعه و خواندن درس هايش مي شود كه به سختي مي توان او را از آن حال بيرون آورد. كافي است به ترس و كابوس چنين دانش آموزي به هنگام ميهماني دادن يا ميهماني رفتن توجه كرد، كابوسي كه هر لحظه احتمال دارد بار ديگر براي او تكرار شوند. در چنين مواقعي به محض قرار گرفتن در جمع و يا در ميان همسن و سال هايش دستانش آنقدر مي لرزد كه حتي نمي تواند ساده ترين كارها را انجام دهد، نتيجه سرازير شدن اشك، بغض، سرافكندگي و فرار به اتاق خود و... است.
فرزند شما دانش آموزي كم رو در خانه و محيط مدرسه است اگر هميشه در همه چيز نفر آخر كلاس است و از اين موضوع هم هرگز احساس ناراحتي نمي كند. او مدت هاست به اين وضعيت عادت كرده و تقصير او نيست كه استعداد ياد گرفتن ندارد. او بي استعداد و كم هوش است، اين جمله اي است كه سالها در حضور او تكرار شده و به اين ترتيب هرگونه انگيزه موفقيت و تلاش در او فروكش كرده است. هيچ كس توانايي هر چند اندك اين دانش آموز را باور ندارد، پس چرا بايد خودش آن را باور كند. او سمبل رفوزگي مدرسه است. تاكنون هيچ كس او را خندان و حتي گريان نديده است. او با كسي حرف نمي زند و مدت هاست كه براي برقراري ارتباط تلاش نكرده است. اطرافيان مدام او را تحقير كرده اند، او نيز به نوبه خود همين كار را مي كند.
او خودباوري اش را از دست داده و خود را در دنياي بزرگتر ها كوچك و كم شده مي يابد. در نقاشي هاي عجيب او مادر و پدر مانند دو غول حضور دارند اما فرزند آنها بسيار كوچك و در گوشه اي تاريك پنهان شده است. بزرگترها هميشه با رنگ هاي تيره و خطوط برجسته ديده مي شوند كه نمي توان آنها را به خوبي ديد. چنين دانش آموزي دوست دارد با همه چيز موافق باشد و مدام سر خود را به نشانه تأييد تكان مي دهد. از هر بهانه اي براي مخفي كردن خود استفاده مي كند. هيچ گاه دليلي براي كارهايش نمي آورد و در واقع هيچ گاه از خود دفاع نمي كند و هر آنچه ديگران مي گويند سريعاً مي پذيرد.
اگر رفتارهاي دانش آموزان خجالتي را به طور دقيق در نظر بگيريد متوجه مي شويد كه بسياري از آنها از آزار رساندن به حيوانات بي آزار و كوچك لذت مي برند زيرا به اين وسيله احساس حقارت و ناتواني خود را ناآگاهانه جبران مي كنند. عدم توجه به درمان اصولي كم رويي در دانش آموزان مي تواند عواقب تلخ و نتايج زيانباري براي آنها در پي داشته باشد كه رفوزگي و افت تحصيلي تنها اولين نشانه هاي آن است. كم رويي مشكلي بسيار جدي است زيرا در اولين فرصت احتمال دارد سبب باز شدن عقده هاي دروني شده و در دوران نوجواني سبب پرخاشگري، خشونت و غيرقابل كنترل شدن شود.]]>
</TEXT>
</DOC>
<DOC>
<DOCID>HAM2-860223-087</DOCID>
<DOCNO>HAM2-860223-087</DOCNO>
<ORIGINALFILE>/1386/860223/world/_asib.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پنجره
اضطراب اجتماعي]]>
</TITLE>
<TEXT>
<![CDATA[ترجمه: آذين صحابي
همگي ما واژه اضطراب را شنيده ايم و با آن آشناييم. معمولاً  خودمان هم اين حالت ناخوشايند را گاه به گاه تجربه مي كنيم.
وقتي كه مضطرب مي شويم، عرق مي كنيم، سرمان گيج مي رود و دست و پايمان مي لرزد و گاهي اوقات اگر بخواهيم مطلبي را به ياد بياوريم، با مشكل مواجه مي شويم، قلبمان تندتند مي زند و آرزو مي كنيم كه هر چه زودتر از اين شرايط بگذريم و اين موقعيت هر چه زودتر تمام شود. بعضي وقت ها هم پشيمان مي شويم كه چرا كاري اينچنين اضطراب آور و سخت كه از عهده اش برنمي آييم را شروع كرده ايم.
در اينجا مي خواهيم به نوعي خاص از اضطراب بپردازيم كه به شرايط اجتماعي و گروهي، صحبت كردن در جمع، غذا خوردن در جمع و برقراري ارتباطات بين فردي مربوط مي شود.
اضطراب اجتماعي(social anexiety)يا هراس اجتماعي(social phobia)مقوله اي است كه عده كثيري از مردم با آن درگيرند. ميليون ها نفر از آمريكايي ها از اضطراب اجتماعي رنج مي برند و روانشناسان معتقدند كه اين اختلال، سومين اختلال رواني شايع در جامعه آمريكاست. زماني كه دگرگوني ها و تغييرات در جامعه با سرعت و روندي تند شكل گيرند، افراد بايد سخت تلاش كنند تا خود را در مدت زمان كوتاهي با شرايط جديد سازگار و هماهنگ نمايند. براي اين كه مفهوم اضطراب اجتماعي روشن تر بيان شود، مثالي از شخصي مبتلا به آن، مي آوريم:
او مي خواهد به رستوران مورد علاقه اش برود و غذا بخورد. گرسنه است و از حالا غذايي كه مي خواهد بخورد را هم مي داند. زماني كه جلوي رستوران مي رسد، از اتومبيل پياده نمي شود. مرتب عرق مي ريزد و دستانش لرزش گرفته اند، با خود مي گويد كه بهتر بود اصلاً  نمي آمد. مي خواهد برگردد ولي گرسنه است و بايد همين حالا غذا بخورد به همين خاطر با اكراه و ترس وارد رستوران مي شود. نمي تواند غذايي سفارش دهد چون مي ترسد كه وقتي پيشخدمت او را اينقدر مضطرب و هراسان ببيند، خواهد خنديد و ممكن است وقت پول دادن، كيف پولش به زمين بيفتد و آن وقت همه مسخره اش خواهند كرد. اگر سر ميزي بنشيند و غذا بخورد، همه او را نگاه مي كنند و مي گويند كه چقدر بي ادبانه غذا مي خورد و لباس هايش چقدر بي  قواره و ناهماهنگ هستند. اگر ليوان از دستش ليز بخورد و بشكند، آن وقت چه؟!
اين افكار باعث مي شود كه او به سرعت به اتومبيلش برگردد و همانطور گرسنه و مضطرب رستوران را ترك كند. بسياري از علائم اختلال اضطراب اجتماعي در اين مثال ذكر شدند.
فردي كه به اين بيماري مبتلاست، با مشكلات گوناگوني روبه رو خواهد شد چرا كه اضطراب اجتماعي بر جنبه هاي متفاوتي از زندگي سايه مي افكند. حضور موفق در مصاحبه هاي استخدامي با وجود چنين اضطرابي ناممكن خواهد شد، سخنراني كردن، آشنايي و ملاقات با دوستان و همسايگان يا همكاران جديد، لباس خريدن و گرفتن گواهينامه رانندگي اموري هستند كه شخص مبتلا به اختلال اضطراب اجتماعي نمي تواند به آساني از عهده شان برآيد و حتي ممكن است از حضور در بعضي مكان اجتناب كند. او شخص باهوش، دانا و با معلوماتي است كه توانايي هاي قابل توجهي هم دارد ولي نمي تواند با ديگران ارتباط برقرار نموده، مهارت هايش را به كار گيرد. شخصي كه از اختلال اضطراب اجتماعي رنج مي برد، پيوسته خيال مي كند كه ديگران به او چشم دوخته اند و حواسشان متوجه اعمال و رفتار اوست. همين احساس ناخوشايند، خالق اضطرابي سخت است كه زندگي را بر چنين بيماري تنگ خواهد كرد. اضطراب اجتماعي همه جوانب زندگي اجتماعي بيمار را تحت تأثير منفي اش قرار مي دهد و او بسياري فرصت ها را از دست خواهد داد.
اگر شما هم چنين نشانه هايي را داريد و با اضطراب اجتماعي دست به گريبانيد، خودتان هم مي دانيد كه تفكري غيرمنطقي داريد و ممكن نيست كه همه مردم فقط درباره شما فكر كنند. نكته تلخ و ناراحت كننده در اين اختلال، آگاهي بيمار از غير منطقي و بي اساس بودن احساسات و افكارش است. در عين اين شناخت، او قادر نيست بر احساسات و افكار آزار دهنده اش غلبه كند.
شما هم مي بينيد كه هر روز اضطرابي شديد را تحمل مي كنيد كه زندگي اجتماعي را برايتان دشوار نموده است. مي دانيد كه اين ترس ها و نگراني ها بي پايه و غيرمنطقي اند ولي نمي توانيد از آنها رهايي يابيد. دوستان يا همكارانتان، شما را به مهماني دعوت مي كنند ولي نمي پذيريد؛ حضور در جمعي شلوغ و صرف غذا كنار ديگران ناراحت كننده و اضطراب آور است. ولي اوضاع مي تواند تغيير كند. به پزشك مراجعه كنيد. روان درماني و مشاوره و توصيه هاي پزشك متخصص بي ترديد كمكتان خواهد كرد. يافتن ريشه اين اختلال اضطرابي نخستين و مهمترين گام در درمان آن است.
اختلال اضطراب اجتماعي درمان مي شود. اميد به درمان و پشتكار و مداومت در جريان آن، شما را به دنيايي بدون اضطراب اجتماعي بازخواهد گرداند.
منبع:
http:/ezinearticles.com]]>
</TEXT>
</DOC>
<DOC>
<DOCID>HAM2-860223-088</DOCID>
<DOCNO>HAM2-860223-088</DOCNO>
<ORIGINALFILE>/1386/860223/world/_cinew.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[گفت وگو با ديويد فينچر، كارگردان زودياك
يك داستان واقعي]]>
</TITLE>
<TEXT>
<IMAGE>/1386/860223/world/013281.jpg</IMAGE>
<![CDATA[
فينچر اين روزها در حال گذراندن چهارمين دهه زندگي خويش است
مي گويد دوران كودكي و نوجواني اش را در همان محدوده لبي گذرانده است
آن روزها او از نزديك شاهد وقوع اتفاق قتل هاي زنجيره اي بود. جرج لوكاس هم در همسايگي آنها زندگي مي كرد. با اين تفاضيل به احتمال زياد گفت وگوي با او خواندني از آب درخواهد آمد!
ترجمه: كيكاووس زياري
چه فكر مي كني؟ شانس هاي ما كدام است؟ فكر مي كني كسي به تماشاي فيلمي اين قدر طولاني برود و آيا اين فيلم مي تواند انتظارات و توقعات تماشاگران را برآورده كند؟ معمولاً اين روزنامه نگاران و منتقدين هستند كه در طول گفت وگوها و صحبت هاي خود چنين جمله هايي را به زبان آورده و سؤالاتي از اين دست را مطرح مي كنند. اما آن چه گفته شد سؤالاتي است كه ديويد فينچر كارگردان خوش قريحه به زبان مي آورد. او قبل از اين فيلم هاي مطرح، پر سر و صدا و پرفروش هفت، باشگاه مشت زني  و اتاق امن را كارگرداني كرده است، فيلم تازه او زودياك از سوي منتقدين سينمايي مورد توجه قرار گرفته است. اين بار قصه فيلم او برگرفته از يك ماجراي واقعي و بد نام درباره يك قاتل زنجيره اي اهل منطقه پي در دهه هفتاد ميلادي است. اين قاتل نامه ها و پيغام هايي براي روزنامه نگاران و نيروي پليس مي فرستاد و همين نكته او را از ديگر قاتل هاي زنجيره اي مجزا كرده است.خب، زودياك فيلمي از ديويد فينچر است(به قول خودش)پس بايد منتظر كلي خشونت و درام در آن بود. خودش مي گويد: مثل بقيه كارهايم طولاني، سياه و پيچيده است و همراهي كامل تماشاچي را مي طلبد...
حالا اگر دوستدار فيلم هاي او باشيد، اين يكي هم شما را سرگرم مي كند و از ديدنش لذت خواهيد برد، همان طور كه رفتگان و مظنونين هميشگي نيز چنين حس و حالي را به بيننده خود منتقل كردند. زودياك با هزينه اي 85 ميليون دلاري ساخته شده و فينچر براي ساخت آن مثل هميشه دردسر زيادي كشيد. شايد براي همين است كه مي گويد مي خواهد به خودش كمي استراحت بدهد!
* زودياك فيلمي درباره آدم هايي واقعي است كه به شكل وحشيانه اي كشته يا زخمي شدند. اين آدم ها و يادشان هنوز هم در محدوده بي وجود دارد و افراد فاميل اين افراد در همين منطقه زندگي مي كنند. آيا نسبت به بازماندگان و فاميل هاي اين افراد هيچ احساس وظيفه و تعهد مي كنيد؟
- بله. مي دانيد، بدون مصاحبه و گفت وگو با آدم هاي درگير اين موضوع نمي توانستيم فيلم را بسازيم و ما هم نمي خواستيم چنين كاري بكنيم. هدف من ساخت يك داستان واقعي بود و مي خواستم با زماندگان و افراد فاميل قربانيان ماجرا بدانند كه قصد ما ساخت فيلمي معمولي درباره درد و رنج آنان به عنوان قربانياني مجهول و ناشناس نيست. مي خواستم بدانم دقيقا چه اتفاقي افتاده است و واقعيت ها را از دل آن بيرون بكشم. نسبت به اين موضوع به نوعي احساس مسئوليت مي كردم. زماني كه شما در فيلم خود زندگي آدم هايي واقعي را به تصوير مي كشيد، به آنها بدهكار و مديون هستيد. اين احساس مسئوليت همراه خودش صداقت مي آورد و در اين حالت شما حقيقت را مي گوييد و مي توانيد آنها را دعوت به تماشاي چيزي واقعي كنيد. جداي از شهرتي كه دارم، هيچ وقت قصد آزرده كردن كسي را نداشته ام. بخصوص كه اين افراد كساني باشند كه در زندگي واقعي درد و رنج ويژه اي را متحمل شده اند.
* قصه فيلم درباره مثلثي از سه آدم مختلف يك روزنامه نگار، يك كارآگاه و مأمور تحقيق مستقل است كه تلاش دارند رمز و راز جنايت ها را كشف و حل كنند. از نظر شخصيتي يا رفتاري خودتان را به هيچ يك از اين سه نفر نزديك مي بينيد؟
- نسبت به همه شان يك حس مشترك دارم. آنها تكه ها و قطعاتي هستند كه بر روي هم تبديل به من مي شوند.
يكي از آنها(پل آوري در نقش روزنامه نگار)در صحنه اي از فيلم مشابه چنين جمله اي را به زبان مي آورد. يك جا هم او مي گويد: اين قاتل فقط پنج نفر را كشته است، آدم هاي بيشتري هر سال در اين منطقه كشته مي شوند يا مي ميرند. او به شكلي وحشتناك واقع گراست. وي دوست دارد كه درگير اين ماجرا شود و راز آن را كشف كند. اما او نمي تواند به تنهايي اين كار را انجام دهد، همان طور كه ديگران هم. كارآگاه قصه اعتقاد دارد بايد گذاشت ماجراها خودش پيش برود و در طول راه قضيه حل شود. مأمور تحقيق مستقل هم طبيعتاً راه و روش خودش را دارد.
* سايت هاي اينترنتي كه اخبار توليد فيلم را دنبال مي كردند اين طور اظهار مي كردند كه فيلم احتمالاً زماني اكران عمومي مي شود كه بتواند در رقابت هاي اسكاري شركت كند. آيا زودياك با تأخيرات زيادي آماده نمايش عمومي شد؟
- خب، ساخت فيلم كار مشكلي است و زمان زيادي مي برد، ما يك سري از صحنه ها را- كه كم هم نبودند- دوباره فيلم برداري كرديم. برخي از آن ها خيلي بهتر از بار اول فيلم برداري درآمده اند و برخي خير. مامجبور بوديم اين كار را انجام دهيم و فيلمي را كه آماده نمايش شده بود براي تماشاگران ويژه(كه قبل از نمايش عمومي فيلم ها را ديده و درباره  شان اظهار نظر مي كنند)نمايش دهيم. هدف ما خلق دلهره و ترس در وجود تماشاچي بوده است. ولي فيلمي كه نمايش داديم نتوانست چنين حسي را در آنها برانگيزد! خب، در چنين شرايطي تو مجبوري كارت را دوباره از اول شروع كني و به خودت مي گويي: بيا ببينيم كليت اين فيلم چيست و چه مي خواهد بگويد. همين مسئله شش ماه وقت ما را گرفت. آن چه كه اكنون مي بينيد حاصل همين تلاش است. ما به يك نقطه توافق رسيديم. نمي توانستم فيلم را كوتاه تر از آن چه كه هست بسازيم. در عين حال تهيه كنندگان اجازه نمي دادند از اين هم طولاني تر شود. به همين خاطر فيلم تبديل به همان چيزي شد كه بايد باشد و اكنون هست.
زماني كه شما زندگي آدم هايي واقعي را به تصوير مي كشيد، به آنها بدهكار و مديون هستيد. اين همراه خودش صداقت مي آورد و در اين حالت شما حقيقت را مي گوييد و مي توانيد آنها را دعوت به تماشاي چيزي واقعي كنيد
* چه چيزهايي را از دست داديد كه مايل بوديد حفظ كنيد؟
- در تدوين نسخه اول چيزهايي وجود داشت كه خيلي دوست داشتيم و مي خواستيم در تدوين نهايي آنها را داشته باشم. اما اين صحنه ها با كليت فيلم همراه نبودند. براي مثال يك سكانس كامل وجود داشت كه در آن پليس ها همراه با تجهيزات كامل به تحقيق آرتولي آلن(يك مظنون كه احتمال مي رفت همان قاتل زنجيره اي باشد)مي پردازند. و سه كاراكتر اصلي داخل يك اتاقك تلفن با تلفن صحبت مي كنند. اما تماشاگراني كه فيلم را در نمايش خصوصي ديدند اتفاقاً اين صحنه را نپسنديدند. يكي از آنها با لحني كنايه آميز گفت: داري با ما شوخي مي كني؟ اين آدم ها توي اين اتاقك كوچك پنج دقيقه وراجي مي كنند؟! خب، تو بايد چيزي بسازي كه تماشاچي باور و قبول كند.
*وقتي درباره قصه فيلم تحقيق و جست وجو مي كرديد، آيا آن دوره را متفاوت از تصورات دوران كودكي خودتان مي ديديد؟
- خيلي شبيه همان چيزي بود كه از دوران كودكي ام به ياد مي آورم. تنها نكته متفاوت درك كلي من از اين پرونده بود. خب، آن زمان من درك يك بچه هفت ساله را از موضوع داشتم. به عنوان يك بچه، هميشه فكر مي كردم بدن زودياك خيلي قوي تر و قدش بلندتر بود و همين مسئله باعث مي شد تا اين همه آدم بسيج شوند تا او را پيدا كنند.
آن روزها گزارشگران تلويزيوني مي گفتند با كمك كامپيوتر اثر انگشت قاتل را پيدا كرده اند. اما اين تكنولوژي در آن زمان وجود نداشت و مدت ها بعد مورد استفاده قرار گرفت. وسايل تحقيقاتي آن دوران هنوز خيلي پيشرفته نبود و قصه فيلم مي خواهد اين موضوع را با تماشاگرانش مطرح كند.
كوتاه شده از orangolive.com]]>
</TEXT>
</DOC>
<DOC>
<DOCID>HAM2-860223-089</DOCID>
<DOCNO>HAM2-860223-089</DOCNO>
<ORIGINALFILE>/1386/860223/world/_cinew.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[چشم اندازدر حواشي زودياك
قاتلي كه هيچ وقت دستگير نشد]]>
</TITLE>
<TEXT>
<IMAGE>/1386/860223/world/013278.jpg</IMAGE>
<![CDATA[
مهبد آستاني
* شين سالرمو نويسنده فيلمنامه قصه كتاب زودياك رابرت گري اسميت را زماني كه فقط نوزده سال داشت خواند. در همان زمان به دليل علاقه اي كه به اين كتاب پيدا كرد(و هم چنين علاقه اش به فيلمنامه نويسي)كار نگارش فيلمنامه را شروع كرد. در اين راه از همكاري گري اسميت هم كمك گرفت. هفت سال كار نگارش فيلمنامه طول كشيد. پس از آن بود كه در هفت قرارداد جداگانه و مستقل اين فيلمنامه را به شركت تاچستن(وابسته به كمپاني والت ديزني)فروختند. سالرمو قبل از آن كه مسئولين تاچستن تغييرات خود را بر روي فيلمنامه اعمال كنند، چند طرح مختلف از قصه را نوشت. خط اصلي تمام اين طرح ها درباره يك قاتل زنجيره اي مرموز سان فرانسيسكويي بود به نام زودياك كه هيچ وقت دستگير نشد.
* والدين آنتوني بگونيا يكي از تهيه كنندگان فيلم، همكلاسي  هاي يكي از قربانيان پرونده زودياك بودند.
* نقش ليندا فرين را در فيلم بيجو فيليپس بازي كرد. اما بعداً  قرار شد صحنه هاي مربوط به او دوباره فيلمبرداري شود. او كه در آن زمان مشغول بازي در فيلم ديگري بود نتوانست با گروه سازنده زودياك همراه شود. سپس اين نقش در فيلمبرداري مجدد به سليا دووال سپرده شد و در نسخه نهايي فيلم ديگر فيليپس حضور نداشت.
* با آن كه كارآگاه ديويد توسچي مكرراً  در فيلم به اين نكته اشاره مي كند كه عاشق نوع خاصي از غذاست، اما هيچ جاي فيلم او در حال خوردن اين غذا ديده نمي شود.
* نامه هايي كه در فيلم از سوي قاتل براي نشريه كرونيكل فرستاده مي شوند در عالم واقعيت براي نشريه ديگري به نام اگزامينر فرستاده شده بود.
* فيليپ بيكر هال قبل از اين در سال 2005 هم در فيلم زودياك ظاهر شد كه قصه اش درباره همين قاتل زنجيره اي است. اما او در اين فيلم نقش متفاوتي داشت.
* صحنه هايي كه توسچي و گري اسميت فيلم هري كثيف كلينت ايستوود را تماشا مي كنند در مركز مان نشنال تياتر در وست وود فيلمبرداري شد. اين مركز بعد از ساخته شدن فيلم حكم يك مكان توريستي پربيننده را پيدا كرد.
* علاقه و توجه ديويد فينچر به جزييات آن قدر زياد بود كه تماشاگران فيلم در صحنه اي كه گري اسميت پسرش را به مدرسه مي برد، مي توانند صداي گوينده راديو را بشنوند كه خبر كنسرت مجاني گروه رولينگ استون را در بزرگراه آلفامونت مي دهد.
* قرار بود گرمي اولدمن نقش ملوين بلي را در فيلم بازي كند.
* صحنه قتل پل لي استين راننده تاكسي در سان فرانسيسكو فيلمبرداري نشد، زيرا مقررات مانع از فيلمبرداري آن صحنه در مكان واقعي اش مي شد. اهالي آن محل هم اجازه ندادند اين صحنه در آن محل فيلمبرداري شود.
كل اين صحنه در استوديو بازسازي و فيلمبرداري شد. با كمك كامپيوتر ديجيتالي صحنه هايي از محل وقوع قتل به اين صحنه اضافه شد.]]>
</TEXT>
</DOC>
<DOC>
<DOCID>HAM2-860223-090</DOCID>
<DOCNO>HAM2-860223-090</DOCNO>
<ORIGINALFILE>/1386/860223/world/_cultw.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[گفت وگو با محمد حميدي مقدم، تهيه كننده و مجري برنامه مستند 4
حركت شاخص و متفاوت]]>
</TITLE>
<TEXT>
<IMAGE>/1386/860223/world/013284.jpg</IMAGE>
<![CDATA[
عكس: مسعود خامسي پور
فيلمسازان خيلي ابراز تمايل مي كنند كه فيلم هايشان را بخريم و مايل به مصاحبه هم هستند در صورتي كه سخت ترين كار برنامه هاي بين المللي هماهنگ كردن با آدم هاي مشهور براي گفت وگو يا خريد فيلم هايشان است
آبان ماه 85، محمد حميدي مقدم، به عنوان چهره اي آشنا براي بينندگان تلويزيون باز هم جلوي دوربين رفت تا برنامه اي جديد را به دوستداران سينما معرفي كند. اما اين بار حميدي مقدم و گروهش به سراغ تجربه اي جديد رفته بودند و قصد داشتند دريچه اي تازه براي بينندگان باز كنند. دريچه اي به سمت دوربين مستندسازان برجسته دنيا. مستند4 تجربه اي متفاوت بود هم براي گروه سازنده و هم براي بينندگان مجموعه اي كه برخلاف تجربه هاي پيشين آنها چون سينما 2، سينما 4 و سينما يك، مخاطب را به دنياي مستند مي برد و گرچه تاكنون بيش از 30 قسمت از برنامه مستند4 پخش شده است اما حميدي مقدم به عنوان مجري، طراح و تهيه كننده اين برنامه هنوز هم ايده هاي جديد و زيادي براي اجرا دارد. برنامه اي كه امروز طرفدارانش از مرزهاي ايران فراتر رفته است.
راحله فاضلي
* مستند 4 با تيتراژي متفاوت آغاز مي شود. ظاهراً قصد داشته ايد از همان ابتدا متفاوت بودن برنامه را نشان دهيد.
- در برنامه هاي تلويزيوني چند آيتم خيلي مهم است. اولين فرمي كه معرف شما و زمينه ساز ارتباط با مخاطب مي شود تيتراژ برنامه است. تيتراژ درب ورودي يك برنامه تلويزيوني و مهم ترين ركن براي ايجاد شوك اول به بيننده است. ما در هر كاري سعي مي كنيم تيتراژ متناسب با مفهوم آن كار را بسازيم كه خارج از دستورالمعل آن كار قرار نگيرد، براي تيتراژ مستند 4 سعي كرديم با جديدترين متدها به لحاظ  تدوين و كارهاي گرافيكي ارتباط اوليه را ايجاد كنيم تا مخاطب وارد آن دنيا شود.
*با توجه به ويژگي هاي خاص برنامه هاي مستند، مخاطبان را چه طور دسته بندي كرديد؟
- ما در يك فضاي بينابين حركت كرده ايم. يعني اولين كارهايي كه ساختيم براي قشر روشنفكر و تحصيلكرده بود كه مفاهيم سينمايي را مي دانند، به تدريج سعي كرديم در يك فضاي بينابين حركت كنيم. يعني علي رغم اين كه اقشار متفاوت و فرهيخته را پوشش مي دهيم، بتوانيم يك پل ارتباطي با تيپ هاي عمومي تر جامعه باشيم. معتقديم يك برنامه موفق زماني موفق تر و ماندگارتر است كه بتواند با اقشار مختلف جامعه ارتباط برقرار كند به همين دليل است كه ما كدگذاري اوليه براي برنامه مان انجام داديم. وقتي در شبكه 4 برنامه مي سازيم جهت گيري مان به لحاظ دانش عمومي مخاطبين با شبكه هاي ديگر خيلي فرق دارد. اما در كنار اين علاوه بر اين كه پوشش و جهت گيري ها را مشخص مي كنيم بايد نگاهي عمده و گسترده به اقشار مختلف جامعه داشته باشيم و اين خيلي سخت است كه بتوانيم دو طيف متفاوت را با هم راضي نگه داريم. به لطف خدا در طول ده،دوازده سال برنامه سازي توانسته ايم اين فضا را حفظ كنيم يعني هم اقشار فرهيخته با ما همراه هستند و هم اقشار عمومي.
*و اين خيلي خوب است كه به سادگي هم به دست نيامده است.
- دقيقاً از طرفي الگوي قطعي برنامه هاي تلويزيوني در تمام دنيا افزايش مخاطب است، البته نه به هر قيمتي. اصل برنامه تلويزيوني جذب مخاطب، ايجاد اوقات فراغت و مفرح بودن است بعد از آن دغدغه هاي پنهان مثل آموزش و گسترش اطلاعات و دانسته هاي فرهنگي انجام مي شود و مسايل مختلف با مخاطب طرح مي شود.
* زمان پخش برنامه نيز يكي از راه هاي جذب مخاطب است كه در مورد مستند 4 مورد توجه قرار نگرفته است. همزماني اين برنامه با سريال هاي پربيننده شبكه هاي ديگر و ساعت نامناسب تكرار آن، آمار بينندگان را پايين نياورده است؟
- آمار پايين نيامده است، در برنامه سازي جديد گزينه بسيار مهمي به نام حق انتخاب وجود دارد. وقتي به سطحي از برنامه سازي مي رسيد و اين سطح فرهنگ و دانش اجتماعي بين مخاطبين يك رسانه شكل مي گيرد اصلاً نگراني از اين بابت وجود ندارد. از طرف ديگر بحث ديگري به نام رقابت در تلويزيون مطرح مي شود كه لحظه قطعي انتخاب، سطح شعور جامعه را بالا مي برد و مخاطب با توجه به اين كه چه نيازي دارد دست به انتخاب مي زند. در ضمن شبكه ها نمي توانند كار خودشان را تعطيل كنند چون در هر صورت باز هم برنامه ها با هم برخورد دارند. فكر مي كنم با توجه به بازخورد برنامه نوروزي، مستند 4 داشتيم آن هم در زماني از نوروز كه بالاترين تراكم فيلم سينمايي را دارد مستند 4 بالاترين سطح مخاطب را در نوروز داشت.
*نكته قابل توجه در برنامه مستند 4 اين است كه فيلمسازي كه در گوشه ديگري از دنيا زندگي مي كند،بسيار صميمانه از مخاطب ايراني دعوت مي كند به تماشاي فيلمش بنشيند. اين تجربه براي بيننده جديد و بسيار جذاب است. براي خود فيلمسازان آن طرف چه طور بود؟
- در اروپا نمي توان كشوري پيدا كرد كه يك تلويزيون ملي داشته باشد و براي هفتاد ميليون برنامه پخش كند و مسئله تلويزيون سراسري و ملي براي فيلمسازان خارجي غيرقابل تصور است. چون آنجا شبكه ها كابلي است و شبكه هاي عمومي هم استاني مي شوند و برنامه هاي اين چنيني پخش نمي كنند و تمركزشان به پخش خبر است به همين دليل وجود شبكه اي با اين طيف گسترده از مخاطب براي هر فيلمسازي جذاب است.
حتي براي فيلمسازاني مشهور در سطح مايكل آپتد كه يكي از بزرگترين فيلمسازان انگليسي است، نيز اين موضوع جذاب و لذت بخش است كه فيلمش براي اين طيف گسترده مخاطبان پخش شود. از طرف ديگر كاري كه ما در حوزه مستند مي كنيم در كشورهاي اروپايي هم انجام نشده است حتي براي دفاتر فستيوال هاي جهاني نيز يك حركت شاخص و متفاوت تلقي مي شود. هيچ گروه تلويزيوني اين كار را نكرده است كه جشنواره هاي نقاط مختلف دنيا را رصد و از آن براي پخش فيلم از تلويزيون، فيلم انتخاب كند و يك ارتباط همه گير با جريان روز فيلمسازي مستند برقرار كند. حركت ما به نوعي در بين فستيوال ها شاخص شده است و به فيلم هايي كه ما تهيه مي كنيم نياز دارند. اين رشد همه گير و قابل توجه در حوزه تئوريك و حتي عملي و علمي سينماي مستند آن هم در برنامه تلويزيوني، برايشان خيلي عجيب است و باور نمي كنند كه يك جامعه به چنان فرهنگ و شناختي رسيده باشد كه مستند را تا اين اندازه جدي بگيرد و در برنامه تلويزيوني به آن بها بدهند. به همين دليل فيلمسازان خيلي ابراز تمايل مي كنند كه فيلم هايشان را بخريم و مايل به مصاحبه هم هستند در صورتي كه سخت ترين كار برنامه هاي بين المللي هماهنگ كردن با آدم هاي مشهور براي گفت وگو يا خريد فيلم هايشان است. در برنامه ما كاملاً اعتمادها جلب شده است.
*ملاك تقسيم بندي مستندها چه بود؟
- يك سري از مستندها را با امكانات خودمان سنجيديم و يك سري را هم با فرمي كه در سينماي مستند وجود داشت. مهم ترين مسئله در اين تقسيم بندي رعايت نظم ذهني بيننده بود. اولين قرارمان براين بود كه بيننده را به يك فستيوال 6 ماهه دعوت كنيم. بروشور آن هم تصويري بود و از طريق تيزرها بيننده ها را به جشنواره دعوت مي كرديم. مبناي اين اتفاق نظم و سيكل مرتبي براي بيننده بود. براي ايجاد نظم مكمل در ذهن بيننده به خصوص خواص، تصميم گرفتيم برنامه ها را در سه شاخه تقسيم بندي كنيم. اينجا ديگر نشانه گيري ما بيننده هاي خواص بودند تا براساس علاقه دست به انتخاب بزنند. مثلاً از يك گونه سه فيلم نشان مي دهيم تا او بتواند انتخاب كند به عنوان مثال مستند اجتماعي با رويكرد جنگ هاي داخلي. اين تقسيم بندي بازخورد خوبي هم داشته است.
*فيلم ها را به چه شكل تهيه كرديد؟
- همه فيلم ها را گروه و بيشتر آنها را خود من تهيه كردم. در طول يك سال به هشت نقطه جهان سفر كرده و با فيلمسازها مذاكره كرديم. فيلم مستند مهجور است و تهيه آن به سادگي ميسر نيست  ما به صورت خودجوش و بدون حركت هاي پشتيباني در فستيوال ها و سفرهاي شخصي براي گرفتن فيلم به سراسر دنيا رفتيم و كپي فيلم ها را از خود مستندسازان تهيه كرديم. براي گردآوري آرشيو غني بسيار وسواس داشتيم به همين دليل پيش توليد برنامه نزديك يك سال و نيم طول كشيد. اواخر سال 83 استارت زديم و آبان 85 برنامه صفر پخش شد. ابتدا قرار بود برنامه 26 قسمت باشد، اما از همان برنامه اول بين مخاطبان جا افتاد و پيشنهاد سري دوم مطرح شد.
*در انتخاب مستندها و ساخت اين برنامه خط قرمز هاي تلويزيون برايتان مشكل ساز نشد؟
- نه. خوشبختانه از فيلم ها پشتيباني شد و مستند 4 از راحت ترين برنامه هايي است كه كار كرده ايم. در يك برنامه تلويزيوني، فيلمساز بايد آرامش نسبي داشته باشد. اين فضا ابتدا توسط گروه و شبكه 4 براي ما ايجاد شد. امنيت رواني كه تيم سفارش دهنده به برنامه ساز مي دهد بسيار اهميت دارد. به نظرم شبكه 4 يكي از بهترين فضاهاي فرهنگي در تلويزيون را دارد. اگر اين فضا از طرف مدير وجود نداشته باشد قطعاً برنامه افت مي كند، اما مدير شبكه مي دانست كه گروه ما وسواس دارد به همين دليل براي پخش، برنامه به سازمان داد. به همين دليل براي يك برنامه تلويزيوني كه 2 ماه زمان لازم دارد تا روي آنتن برود، به گروه ما يك سال وقت داد. چرا كه هم اعتماد شكل گرفته بود و از طرفي وقتي ديد كه تيم تجربه گراست و دوست ندارد در مسير و شكل قبلي اش حركت كند، اين فرصت تجربه را به ما داد. اين اعتماد حتي اگر بسيار كم باشد براي گروه بسيار اهميت دارد و همين باعث شد مستند 4 يكي از بهترين، راحت ترين، با آرامش ترين و لذت بخش ترين كارهاي ما باشد.
* در بخشي از تيتراژ برنامه نوشته مي شود: اين پايان نيست مستند 4 چه زماني به پايان مي رسد؟
- در تلويزيون اين مسئله مشخص نمي شود. تلويزيون سيستمي دارد كه مناسبات خودش را دارد ولي ما به لحاظ حرفه اي تا زماني كه حرفي براي گفتن داشته باشيم برنامه را ادامه مي دهيم. زيرا حوزه مستند برايمان از حوزه داستاني و ساير حوزه ها خيلي جذاب تر است. احساس مي كنيم حرف هاي ناگفته زيادي باقي مانده است و مي توانيم در اين مقطع مثمرثمر باشيم. قرار گرفتن در پروسه اي كه منجر به آموزش و دادن اطلاعات و بهتر شناختن معضلات جامعه و پيش بردن آن به سمت سلامت مي شود برايمان خيلي جذاب است.تعداد مشتاقان برنامه هم كم نيست. مطبوعات، مردم و هنرمندان توجه نشان مي دهند و همه اين ها موجب شده مستند از پوسته معمولي خودش بيرون بيايد و همه آن را جدي بگيرند.
همه اين اتفاقات به واسطه مستند 4 شكل گرفته است. زيرا پيش از اين هيچ برنامه اي نبوده كه مستند اصيل پخش كند و اگر مستندي پخش مي شده، فقط مستند حيات وحش بوده است البته تلاش هايي شده بود اما جاي اين نوع مستند در تلويزيون خالي بوده است و حالا اين فضا ايجاد شده و همه دارند حمايت مي كنند تا اين راه بسته نشود و راه هم باز شده، قصد نداريم تمامش كنيم.]]>
</TEXT>
</DOC>
<DOC>
<DOCID>HAM2-860223-091</DOCID>
<DOCNO>HAM2-860223-091</DOCNO>
<ORIGINALFILE>/1386/860223/world/_cultw.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[سايه روشن]]>
</TITLE>
<TEXT>
<IMAGE>/1386/860223/world/013290.jpg</IMAGE>
<![CDATA[
مهرجويي به دنبال زكريا
مهرجويي در مورد سريال زكرياي رازي كه از مدت ها پيش زمزمه هاي ساختش شنيده مي شد، مي گويد: فيلمنامه اين سريال به طور كامل نوشته شده و براي تصويب و گرفتن مجوزهاي لازم تحويل صدا و سيما شده است. اين كارگردان همچنين قصد دارد فيلم سينمايي نقاب زيبا را جلوي دوربين ببرد. مهرجويي در مورد فصل مناسب براي شروع ساخت نقاب زيبا مي گويد: در هر فصلي مي توانيم ساخت نقاب زيبا را شروع كنيم اما به نظر من، بهترين فصل براي ساخت اين فيلم، فصل زمستان است و اميدوارم در زمستان اين كار را بسازم. به احتمال زياد بهرام رادان و گلشيفته فراهاني كه  هر دو نفر هم علاقه  زيادي به بازي در اين فيلم دارند، بازيگران اصلي نقاب زيبا هستند.
]]>
<IMAGE>/1386/860223/world/013299.jpg</IMAGE>
<![CDATA[
حميد لولايي و چهارخونه
حميد لولايي اين روزها منتظر آغاز تصويربرداري مجموعه تلويزيوني چهارخونه است. مجموعه چهارخونه به كارگرداني سروش صحت در آينده اي نزديك جلوي دوربين مي رود. هم اكنون عليرضا بذرافشان به همراه بهمن معتمديان، سارا خسروآبادي، محمدرضا آرين، عليرضا ناظر فصيحي و حميد برزگر مشغول نگارش فيلمنامه مجموعه تلويزيوني چهارخونه براي گروه فيلم و سريال شبكه سه سيما هستند.
اين مجموعه 90 شبي به كارگرداني سروش صحت و تهيه كنندگي محسن چگيني تهيه مي شود.
قصه اين مجموعه آپارتماني و درباره خانواده اي است كه دور هم شكل گرفته اند.
در مجموعه چهارخونه حميد لولايي، رضا شفيعي جم، فلامك جنيدي، اردلان شجاع كاوه، محمد شيري و بهنوش بختياري بازي مي كنند. تاكنون 15 قسمت از اين مجموعه نگارش شده و كار همچنان ادامه دارد.
]]>
<IMAGE>/1386/860223/world/013296.jpg</IMAGE>
<![CDATA[
چهار ديواري مرضيه برومند
مرضيه برومند كارگردان سينما و تلويزيون، به زودي مجموعه  تلويزيوني چهار ديواري را براي گروه خانواده  شبكه  اول سيما جلوي دوربين مي برد.
اين مجموعه كه در حال حاضر توسط يك گروه نويسندگان و به سرپرستي مرضيه برومند در مرحله تحقيق و نگارش قرار دارد، در 90 قسمت 20 دقيقه اي توليد مي شود و تاكنون حضور صديقه موسوي زاده به عنوان مدير توليد و مرضيه برومند به عنوان تهيه كننده و كارگردان اين مجموعه قطعي شده است.
مجموعه  چهار ديواري داستان زني ميانسال را دنبال مي كند كه استاد دانشگاه است و ازدواج نكرده ا ست. او هر بار درگير ماجراها و اتفاقات تازه اي مي شود كه در ميان اعضاي خانواده اش و در محيط كار او رخ مي دهد و اين ماجراها، داستان هاي مختلف اين مجموعه را تشكيل مي دهد. اين مجموعه در گروه خانواده شبكه اول سيما توليد مي شود.
]]>
<IMAGE>/1386/860223/world/013293.jpg</IMAGE>
<![CDATA[
احمد اميني و مجموعه خاموش
احمد اميني قصد دارد به زودي ساخت مجموعه تلويزيوني تازه اي را با عنوان خاموش آغاز كند. اين مجموعه توسط سعيد شاهسواري به نگارش درآمده و مضموني اجتماعي دارد. اميني چندي قبل پيش توليد اين كار را آغاز كرده و گروه نويسندگان نيز در حال بازنويسي نهايي متن ها هستند. بازيگران اين مجموعه هنوز انتخاب نشده اند، اما طي هفته هاي آتي تصويربرداري اين سريال از خرداد ماه آغاز مي شود. خاموش براي گروه فيلم و سريال شبكه سوم سيما تهيه مي شود و به احتمال قوي عنوان اين مجموعه نيز تغيير خواهد كرد.
]]>
<IMAGE>/1386/860223/world/013287.jpg</IMAGE>
<![CDATA[
فاطمه گودرزي در خاموشي دريا
فاطمه گودرزي اين روزها مشغول بازي در فيلم تلويزيوني خاموشي دريا به كارگرداني حسن لفافيان است. خاموشي دريا كه توسط فلورا سام به نگارش درآمده در مورد بحراني است كه براي يك خط لوله گاز در جزيره كيش پيش مي آيد.عبدالرضا اكبري، عبدالرضا زهره كرماني، فخرالدين صديق شريف، كاظم افرندنيا، فرناز رهنما، افشين نخعي از ديگر بازيگران اين فيلم هستند.
لوكيشن هاي اين فيلم در جزيره كيش است و طبق برنامه ريزي هاي صورت گرفته تا اواسط خرداد تصويربرداري آن به پايان مي رسد.]]>
</TEXT>
</DOC>
<DOC>
<DOCID>HAM2-860223-092</DOCID>
<DOCNO>HAM2-860223-092</DOCNO>
<ORIGINALFILE>/1386/860223/world/_idea.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[درباره معناي زندگي
هنرمند باش!]]>
</TITLE>
<TEXT>
<IMAGE>/1386/860223/world/013302.jpg</IMAGE>
<![CDATA[
ره به گزاف نرفته ايم، اگر چنانچه بگوييم  پرسش از معنا، پيوند بسيار نزديكي با زندگي دارد؛ چرا كه اين پرسش تنها از موجودي امكان بروز مي  يابد كه در جستجوي معناي زندگي است، يعني انسان از اين رو، تنها انسان است كه از معناي زندگي مي  پرسد و همه كنش ها و اهداف زندگيش معطوف به آن است. حتما داستان مسخ كافكارا به ياد داريد؛ يعني صبح روزي كه گرگوار سامسا از خواب بيدار شد و خود را در هيئت سوسكي يافت. اين داستان نشان دهنده اوج بي معنايي زندگي براي يك شخص است و شايد هيچ دوراني مانند عصر حاضر انسان درد بي معنايي و پوچي نداشته است.
روح الله رمضاني
يكي از مباحث مهم مطرح در فلسفه جديد پرسمان معنا و بحث هايي است كه در رابطه با آن شكل گرفته است. پرسمان معنا پرسماني است كه هم در آغاز تاريخ انديشه به طور چشمگيري مورد توجه بوده و هم در دوره انجامين تاريخ انديشه، يعني دوره كنوني به طور گسترده مورد توجه است؛ چرا كه در آغازين دوره هاي انديشه فلسفي مكتوب، سقراط، جستجوگر بزرگ معنا بود و از چيستي امور پرسش مي  كرد؛ عدالت چيست؟ زيبايي چيست؟ دانش چيست؟ خوبي چيست؟ و...، اينها پرسشهاي محوري سقراط بود. اما از طرف ديگر اكنون هم پس از گذشت تاريخي درازمدت از زمان سقراط، باز مسئله معنا و پرسش از معيار و ملاك معنا سربرآورده است. به طوري كه حجم وسيعي از پژوهش هاي متعدد در رابطه با اين مسئله در ادبيات فلسفي جديد به چشم مي  خورد. يكي از پرسش هاي مهم در اين زمينه اين است كه معناي امور به چه چيز وابسته است؟ به بيان ديگر پرسش اين است كه چه چيزهايي در شكل گيري معناي يك امر، يك واژه، يك نشانه، يك تصوير و يا يك رسم دخيل و سهيم است؟ و يا باز به بيان متفاوت، چه چيز معناي امور را تعيين مي  كند؟. از جمله عمده ترين و پذيرفتني ترين پاسخ هايي كه به اين مسئله داده شده اين پاسخ است كه معناي هر چيز در نهايت به جايگاهش در درون شكلي از زندگي وابسته است. طبق اين ديدگاه معنا چيزي وابسته به زندگي است. به اين ديدگاه اصطلاحا نظريه مناسبت گفته مي  شود و منظور از آن مناسبتي است كه هر چيز در درون زندگي دارد. البته در اين جا زندگي به معني زيستي و آن مراد نيست، بلكه معنايي از آن موردنظر است كه كساني چون ديلتاي و ويتگنشتاين صور زندگي انسان مي  شمارند.بر طبق نظرية مناسبت آخرين مرجع تبيين هاي معنا، زندگي است؛ يعني معنا تابع نقش يا جايگاهي است كه اشيا، در زندگي دارند. اين ديدگاه چند نكته را در خود دارد؛ يكي اين كه براي تبيين معناي هر چيزي بايد آن را به چيزي غير از خودش يا فراتر و گسترده تر از خودش مربوط كنيم. به عنوان نمونه يك جمله زماني معنا دار است كه حالت امور و يا تلقي خاصي را برساند. يك رشته صداهاي مشخص زماني معنا دارند كه با تركيب آنها يك موسيقي ساخته شود. اهميت و معناي چكش به نقش آن در فعاليت هايي مثل نجاري و غيره مربوط مي  شود. نكته دوم اين  است كه نسبت و رابطه مذكور نه يك نسبت علي است و نه فيزيكي، بلكه بهترين نام براي آن همان مناسبت است. معناي جمله كاري است كه انجام مي  دهد؛ زيرا يك وسيله مناسب براي انتقال و بيان است. صداها به واسطه مشاركت منظم در يك قطعه موسيقي يك عبارت با معنا را مي  سازند و معناي يك چكش مرهون كاربرد مناسبش در اين يا آن كار است. بر پايه ديدگاه اندر، هرگاه از امري معنادار صحبت مي  كنيم مي  توانيم اين قبيل صحبت ها را در واژگان مناسب ارائه دهيم. سومين نكته اين است كه هميشه در تحليل نهايي رابطه اي حاكي از مناسبت با زندگي به هر چيزي معنا مي  دهد. همان طور كه ديلتاي مي  گويد زندگي كليتي است كه هر معنايي به آن تعلق دارد؛ يعني موضوع هميشگي معنا. البته همان طور كه او تصديق مي  كند در تبيين ها و چرانمايي هاي روزمره و ابتدايي براي معنا معمولا به صورت كاملي از زندگي استناد نمي شود و نيازي هم به اين استناد نيست. مثلاً اشاره به يك شيء يا ذكر يك آيين مي  تواند كافي باشد تا به شخصي بفهمانيم كه يك كلمه مشخص و يا يك حركت دلالت بر چه چيز مي  كند؛ اما دليل اين امر، اين است كه تبيين هاي ابتدايي و مقدماتي به يك فهم زيربنايي، ضمني و گسترده اي از صحنه كامل بازي هاي زباني(ويتگنشتاين)و فعاليت هايي بستگي دارند كه شكلي از زندگي را تشكيل مي  دهند. يك راهنماي محلي مي  تواند توريست گيج شده را فقط با گفتن اينكه در كشورش يك اشاره يا حركت ناآشنا به توريست حاكي از احوال پرسي است، راهنمايي كند؛ اما تصور كنيد كه او چه اندازه بايد وقت صرف كند تا آن را به يك مريخي كه به طور كلي با رسوم انسان ها غريب است توضيح دهد. در اين صورت راهنما بايد براي راهنمايي مريخي او را با اشارات و حركات در سخن گفتن، احوال پرسي كردن، دوستي، جامعه و هزاران مولفه ديگر آشنا كند.
حال اگر اين ديدگاه را در مورد معنا به طور كلي بپذيريم، اشكال بزرگي پيش مي  آيد كه مي  توان آن را به اين شكل تقرير كرد: اگر معناي هر چيز به جايگاه آن در يك فرم زندگي برگردد، آن گاه خود زندگي چگونه مي  تواند معنادار باشد. همان طور كه ملاحظه مي  شود در اين اشكال، معناي خود زندگي به  عنوان يك كل مطرح است كه اتفاقاً خود يكي از مباحث جديد و رايج فلسفي است.مسئله معناي حيات زماني اهميت مي  يابد كه انسان ها با نگاه انتقادي در مورد فعاليت هاي هدفمندشان ـ مثلا تأليف كتب فلسفي، ساختن اتومبيل، تشكيل خانواده و...ـ تأمل مي  كنند و با اين احتمال كه ممكن است آنها نوعي اتلاف زندگي و پوچ و بيهوده باشند وحشت زده مي  شوند. آنها در حقيقت در جستجوي چيزي هستند كه اين گونه فعاليت ها بتوانند جوابگوي آن باشند؛ ميزان يا مقياسي كه بتواند نشان دهد اين فعاليت ها داراي اهميت هستند. اين نظر كه اهداف و فعاليت هاي ما تنها به شرطي معنادار هستند كه ما معنا را با تعهد و التزامي كه نسبت به آنها داريم، به آنها اعطا كنيم به نظر ناسازگار مي  آيد. كسي كه دلمشغول اين است كه آيا اهدافش با اهميت اند يا نه، اگر به او گفته شود نگاه كن ببين چه اندازه براي آنها هزينه مي  كني هرگز متقاعد نخواهد شد؛ زيرا كه مسئله شخص دقيقاً اين است كه آيا همه آن هزينه كردن ها به هيچ مي ارزد؟ تا زماني كه اين نگراني انديشه ورزانه باقي است نمي توان پرسيد  كه آيا حيات به طور كلي بامعنا است؟
اما فعاليتي كه هدفش شركت كردن در چيزي است كه خود بي هدف و بي معنا است، به نوبه خود بي هدف و بي معنا خواهد بود. نوشتن كتب فلسفي ممكن است براي گسترش دانش فلسفي سودمند باشد؛ اما اگر گسترش دانش فلسفي كاري جز وقت تلف كردن نباشد پس نوشتن كتاب ها نيز بيهوده خواهد بود. در نهايت ما به اين اطمينان نيازمنديم كه هستي انسان ضامن چيزي است تا افعال و نياتي كه به حيات انسان تعلق دارند به نحوي بامعنا شوند كه اين سوءظن انديشه ورزانه را كه احتمال دارد همه آنها بي معنا و پوچ باشند باطل كند. اگر حيات انسان ضامن چيزي فراتر نباشد ديگر اهميتي ندارد كه متفاوت از آنچه هست باشد و در اين صورت چگونه اعمال و نياتي كه درگيرشان هستيم مي  توانند مهم باشند.
يكي از پاسخ هايي كه به ايراد مذكور داده شده از اين قرار است: معناي هر چيز به جايگاهش در شكلي از زندگي بستگي دارد اما خود زندگي از اين قاعده مستثنا است. در موردي كه معناي خود زندگي به عنوان يك كل موردنظر است، ديگر قاعده مذكور كارساز نيست و بايد به دنبال معيار ديگري براي معنا باشيم. معياري كه معمولا در اين مورد براي معنا پيشنهاد مي  شود اين است كه زندگي بايد جوابگوي چيزي فراتر از خود باشد تا بتواند معنادار باشد. معمولا نسبتي كه زندگي با امري فراتر از خود - مانند خدا، جهاني ديگر يا كيهان - دارد باعث معنادار شدن آن مي  گردد. چنانكه مي  بينيم در اين روش، فرضي مابعدالطبيعي دخالت دارد و امري متافيزيكي وارد مي  شود كه ممكن است براي بسياري از افراد قابل پذيرش نباشد؛ زيرا به نظر مي  آيد كه هيچ موردي كه بتواند زندگي را شامل شود و يا نسبت به زندگي برتر باشد قابل تشخيص نيست و با كمي محافظه كاري درمي يابيم كه هيچ چيز قابل شناسايي - و با اقتباس از تعبير مفيد كانت، استدلالي- فراتر از زندگي وجود ندارد؛ اما ظاهرا مشكل از اين هم حادتر است؛ زيرا حتي اگر بخواهيم غيركانتي بوده و معتقد باشيم كه امكان دستيابي به يك جهان يا موجود از راه استدلال و استنتاج وجود دارد، آن گاه اين موجود استدلالي نمي تواند مقياس و ميزاني براي زندگي انسان مقرر كند، دقيقا به اين خاطر كه استدلالي است؛ يعني پيشاپيش داراي نظرگاه هايي - منعكس كننده نيت ها و ارزش ها - است كه لازمة چيزي كه ما در جستجوي مقياس براي آن هستيم؛ يعني هستي بشر، هستند. به  فرض تفكيك ناپذيري مفاهيمي كه از اشيا داريم از شكل زندگيمان، در نتيجه اين مفاهيم جزو لازم چيزيست كه بايد مورد پرسش باشد. وقتي مي  پرسيم كه اگر وجود انسان ضامن چيزي باشد، آن چيست؟. با توسل به كيهان يا خداي برهاني كه صرفا همان مفاهيم را به ما برمي گرداند، مرتكب اشتباه مي  شويم. به عنوان مثال كسي نمي تواند يك زندگي موقوف به تحقيق علمي را جوابگوي ماهيت واقعيت در نظر بگيرد. نيز به هيچ وجه، اگر شخصي اظهار كند كه واقعيت آن ماهيتي را كه علم به او نسبت مي  دهد، مستقل از فعاليت هاي پژوهش علمي قرار ندارد.
پاسخ ديگر به ايراد مذكور اين است كه بگوييم وقتي معناي خود زندگي را مطالبه مي  كنيم، در حقيقت مي خواهيم بدانيم كه چگونه بايد زندگي كرد و چه شيوه زندگي را بايد برگزيد. اين پاسخ در واقع مي  گويد كه بحث از معناي زندگي شيوه اي غيرضروري و ناخوشايند براي بحث راجع به مسئله اي ديگر - مثلا اين كه چگونه بايد زندگي كنيم - است. جان كاتينگهام كه يكي از پژوهشگران در اين موضوع است، معتقد است كه سخن از معنا و مقصود حيات به طور گريزناپذيري سخني سنجشي است. اما از اين مطلب نمي توان نتيجه گرفت كه مسئله معناي زندگي را مي  توان در اين مسئله كه مردم چگونه بايد زندگي كنند خلاصه كرد. زماني كه مردم انديشه مي  كنند كه آيا خوب زندگي مي  كنند يا نه، موضوع معناي حيات كمتر جلوه گر مي  شود تا زماني كه در مورد پوچ بودن هر كاري انديشه مي  كنند. شخصيت هاي مضطرب كه رمان هاي اگزيستانسياليستي را دنبال مي  كنند، روي هم رفته به اين كه غيراخلاقي يا به طور پسنديده زندگي مي  كنند، اهميت نمي دهند، بلكه دل نگرانيشان اين است كه آيا زندگي آنها و هر كس ديگر پوچ و بيهوده نيست. پس نيازي به به كار بردن واژة مشخص معنا براي صحبت از معناي زندگي نيست، بلكه با حذف آن واژه كسي از تصور معنا صرف نظر نخواهد كرد.
تا اينجا دو راه براي پاسخگويي به ايرادي كه مي  گفت اگر معناي هر چيز در رابطه با زندگي مشخص مي  شود، پس خود زندگي چگونه معنا مي يابد وجود دارد: يك راه مبتني بر استثنا كردن خود زندگي از قاعده مذكور دربارة معنا بود. اين راه در عوض خود زندگي را به اين صورت قابل معناداري مي  دانست كه ضامن و جوابگوي چيزي وراي خود باشد؛ اما گفتيم كه ما محصور در درون زندگي هستيم و بنابراين نمي توانيم چيزي خارج و فراتر از آن را تشخيص بدهيم. راه دوم اين بود كه در اصطلاح معناي زندگي دست كاري كنيم و آن را از واژگان معنا تهي كنيم؛ اما ديديم كه اين راه هم نمي تواند درست باشد زيرا با تغيير لفظ چيزي عوض نمي شود و مطالبه معنا براي زندگي قابل تحويل به مطالبة روش درست زندگي كردن نيست.تأملاتي از اين دست ما را به اين نتيجه نزديك مي كند كه معناي زندگي را امري متحقق و كشفي نشماريم، بلكه آن را آفرينشي و خلقي به حساب آوريم. طبق اين رويكرد معناي زندگي واقعيتي از قبل آماده در اين جهان يا جهان ديگر نيست كه شخص بتواند آن را كشف كند، بلكه شخص جستجوگر معنا، لازم است از جستجوي بيهوده دست بكشد و به شيوة هنرمندي كه در فعاليت خلاقانه خود به خلق اثري جاودانه و مفيد معناي جاودانه مي پردازد، معناي زندگي خود را بيافريند. اين ديدگاهي است كه فلسفه متأخر نيچه بر آن تأكيد داشت.
دين و معنايابي
دين و معنويت مفاهيم پيچيده چندبعدي هستند. در طراحي مطالعات و كاربرد ابزارهاي سنجش، تبيين اين كه چه ويژگي هايي از اين مفاهيم سنجيده مي  شوند و نيز منطق نظري انجام دادن چنين كاري، اهميت دارد. برخي تمايز نظري سودمندي بين ابعاد كاركردي و رفتاري( يا ساختاري )التزام ديني قائلند. آنان استدلال مي  كنند كه تشخيص و سنجش نقش هاي كاركردي احتمالي دين، نظير فراهم سازي يك چارچوب وجودي معنا و هدف، استراتژي هاي خاص كنار آمدن يا حمايت رفتارهاي بهداشتي خاص، براساس درك سازوكارهايي كه از رهگذر آنها بهداشت تحت تاثير قرار مي گيرد، سودمند خواهد بود. بيشتر مطالعات تجربي و نه همه آنها بر جنبه هاي رفتاري يا ساختاري التزام ديني، نظير حضور در كليسا و يا در مراسم و مناسك تاكيد داشته اند و عملكرد هايي را كه التزام ديني ممكن است در زندگي مردم داشته باشند، بررسي نكرده اند.
نمونه اي از تحقيق را كه بر جنبه كاركردي دين توجه و تاكيد دارد؛ پارگامنت و همكارانش به دست مي  دهند. آنان بر كنار آمدن ديني در حكم امري متمايز از ساير رفتارهاي ديني يا معنوي انگشت تاكيد گذاشته اند. آنان انواع مختلف كنار آمدن ديني را شناسايي كرده اند و به بررسي همبستگي هاي بهداشتي مطلوب و نامطلوب مبادرت ورزيده اند. اين رويكرد بر اين نظر ابتناء دارد كه يكي از عملكردهاي دين كمك به افراد است تا با فشارهاي اجتناب ناپذير زندگي به نحو موثرتري كنار آيند. اين تحقيقات تعاريفي را پي افكندند كه بين كنار آمدن ديني و غيرديني تمايز مي  نهادند. بدين ترتيب، اين قضيه نظري را كه دين عملكرد كنار آمدن دارد، مي  توان محك زد. همين كه اشكال مختلف كنار آمدن ديني مشخص شوند، آنگاه گزاره هاي دقيق تر و سودمندتري مي  توان مطرح كرد. اين گزاره ها آثار و برآيندهاي بهداشتي رفتارهاي ناشي از كنار آمدن ديني خاص افراد داراي پاره اي ويژگي ها را در اوضاع و احوال خاص مشخص مي  سازند.
به نقل از مجله نقد و نظر شمار ه  33 - صص 202 - 203.]]>
</TEXT>
</DOC>
<DOC>
<DOCID>HAM2-860223-093</DOCID>
<DOCNO>HAM2-860223-093</DOCNO>
<ORIGINALFILE>/1386/860223/world/_idea.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاهپرسش فلسفي از معناي زندگي
زندگي با پرسش]]>
</TITLE>
<TEXT>
<![CDATA[رضا فرهنگ
اصولا مي توان به معناي زندگي به عنوان يك امر تاريخيفلسفي نگاه كرد. در اين نگاه به وجود آمدن پرسمان و مسئله معناي زندگي پي آيند و نتيجه نگرش خاصي به انديشه فلسفي قلمداد مي شود كه خاستگاه آن يونان باستان و بخصوص شخص سقراط است.
ارزش ذاتي دادن به نگرش فلسفي- آن گونه كه در سنت سقراطي فلسفه انجام مي شود- سرانجام و بناچار به ديدگاهي مي انجامد كه نفس زندگي را به پرسش گرفته و در ارزش خود زندگي شك مي كند.
در اين مورد مي توانيم از نيچه كمك بگيريم. نيچه در جمله مشهوري سقراط و افلاطون را نشانه تباهي يونان و سبب ساز فروپاشي آن مي داند: من سقراط و افلاطون را درد- نمون تباهي زدگي يافتم، اسباب فروپاشي يونان، يونانيان دروغين، يونان ستيزان. سير تاريخ فلسفه نشان مي دهد كه با ظهور سقراط نگرشي نادرست نسبت به فلسفه به وجود آمد كه بر پايه آن فلسفه براي خود و به خاطر خود با ارزش شمرده مي شد و نه براي چيزي خارج از خود.
در اين نگرش به نفس پرسش بها داده مي شود و نه به ويژگي پاسخ جويي پرسش. هر پرسشي براي رسيدن به پاسخي درافكنده مي شود؛ پاسخي كه خود بايد جايي خالي را در پهنه زندگي پرسشگر پر كند. اما آنگاه كه نفس پرسشگري هدف مي شود، نتيجه اش سيطره و چيرگي پرسش بر زندگي بشر است. چيرگي پرسش تا جايي پيش مي رود كه همه امور و حتي خود زندگي را هم به پرسش مي گيرد.
به اين صورت پرسمان معناي زندگي شكل مي گيرد، در ارزش زندگي ترديد مي شود و پرسش معناي زندگي چيست؟ همچون پرسشي لاينحل پايه هاي زندگي را سست مي كند. نگرش سقراطي در مورد ارزش ذاتي پرسش و فلسفه در سنت او دنبال مي شود.
ارسطو به بهترين شيوه آن را مطرح مي كند آن جا كه فلسفه را در صدر علوم مي نشاند و دليل اين صدر نشيني را در اين مي داند كه هر علمي براي علمي ديگر يا براي منظور و مقصودي ديگر استفاده مي شود، در حالي كه فلسفه براي خود است و نه چيزي فراتر از خود. اساسا پيدايش جدل تا حدود زيادي آبشخور اين نگرش است. جالب است كه پيشينه اصلي جدل گرايي در يونان است. همان طور كه نيچه گفته است، با سقراط ذوق يوناني به جدلگري مي گرايد.
اگرچه سوفسطاييان هم جدل را دستمايه كار خود قرار مي دادند، اما اين سقراط بود كه اين روش را به اوج خود رساند؛ زيرا سوفسطاييان هرچند پرسش مي كردند اما پاسخي هم فراخور حال مي دادند. ولي سقراط فقط مي پرسيد و پاسخ هاي ديگران را رد مي كرد، البته بدون آن كه در نهايت پاسخي مشخص داده باشد. براي همين است كه مي بينيم مكالمه هاي سقراطي همه بدون نتيجه اي محصل پايان مي يابد.
پرسمان معناي زندگي هم زاييده فراگيري پرسش است. پرسش كه خود در ابتدا براي ارضا و برآورده كردن نياز كوچكي در بخش ناچيزي از زندگي شكل مي گيرد، مي تواند چنان فربه و پهنادار شود كه خود زندگي را هم در بر بگيرد.
پس مسئله معناي زندگي اساسا دچار ناسازگاري دروني است؛ زيرا پرسشگر هم هنگام با پرسش از معناي زندگي در حال زيستن است.]]>
</TEXT>
</DOC>
<DOC>
<DOCID>HAM2-860223-094</DOCID>
<DOCNO>HAM2-860223-094</DOCNO>
<ORIGINALFILE>/1386/860223/world/_mycity.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[منابع طبيعي در آستانه بحران
اما نه گلي كه هنوز نرسته است]]>
</TITLE>
<TEXT>
<IMAGE>/1386/860223/world/013305.jpg</IMAGE>
<![CDATA[
برخي تخريب ها در عرصه هاي طبيعي كشور با پشتيباني وزارتخانه صورت گرفته و اين روندي است كه همچنان ادامه دارد با اين رويكرد كه سطح اراضي كشاورزي و باغات افزايش يابد
حدودنيم قرن پيش يك شعر سياسي بين جوانان اهل سياست بسيار محبوب بود. مضمون شعر اين بود كه ديكتاتوري فرضي توانسته همه را اعدام كند و از بين ببرد، غافل از گلي كه هنوز نرسته بود. براي منابع طبيعي ايران البته گل هاي نرسته هنوز بسيار است. اما بعيد نيست كه با شتابناكي اين موج تخريب ديگر مجالي براي رويش هيچ بوته اي باقي نماند.
اين تصور گرچه بسيار بدبينانه است، اما آن را قياس كنيد با اين آمار كه در كمتر از چهل سال مساحت جنگل هاي ايران به يك سوم كاهش يافته است. درباره سرنوشت و فرجام جنگلها و منابع طبيعي ايران گفت وگويي انجام داده ايم با مهندس كاظم نصرتي نصرآبادي، رئيس جامعه جنگلباني ايران و دكتر احمد رحماني، رئيس اعضاي هيأت علمي مؤسسه تحقيقات جنگل ها و مراتع كه در پي مي آيد.
اسدالله افلاكي
مهندس كاظم نصرتي نصرآبادي مي گويد: اينكه منابع طبيعي همواره تخريب شده و سير قهقرا طي كرده ناشي از آن است كه طي 85 سال عمر تشكيلات منابع طبيعي تنها 4 سال، يعني از سال 46 تا 50، از وزارتخانه مستقلي برخوردار بوده، و اين دوره 4 ساله در حقيقت بهترين دوره براي توسعه منابع طبيعي بوده است. اما 81 سال ديگر در اختيار بخش كشاورزي بوده است و از آنجايي كه طي اين دوران طولاني منابع طبيعي هيچ گاه از هويت مستقلي برخوردار نبوده، پيوسته سير قهقرا طي كرده و تخريب شده است، باني و عامل اصلي اين تخريب هم بخش كشاورزي بوده است.
مديراني خارج از سازمان
وي مي افزايد: نكته ديگري كه همواره يكي از چالش  هاي مهم منابع طبيعي بوده، مقوله مديريت است، به طوري كه طي 81 سال به ويژه 40 سال گذشته اكثر قريب به اتفاق مديران منابع طبيعي از بيرون اين مجموعه و اغلب از بخش كشاورزي منصوب شده اند. برخي از اين مديران با اين رويكرد مديريت منابع طبيعي را بر عهده مي گرفتند كه از اين طريق برخي مشكلات كشور را حل كنند. برخي هم منصوب مي شدند كه تشكيلات منابع طبيعي را حذف كنند، اما همين مديران پس از يكي دو سال كار كردن درمي يافتند كه حذف منابع طبيعي نه به صلاح مملكت است و نه شدني. از همين رو، اگر مكاتبات و سخنراني هاي رؤسا و مديران منابع طبيعي مربوط به 40 سال اخير را بررسي كنيم، در مي يابيم كه تقريباً در همه اين مكاتبات تأكيد شده كه منابع طبيعي كشور در حال تخريب است. در برخي از اين گزارشها حتي شدت و ميزان تخريب به ساعت و دقيقه اعلام شده است. اما نكته اي كه وجود دارد اينكه به رغم همه اين مكاتبات كه به وزارتخانه بالادستي هم اعلام شده هيچ گاه مورد توجه قرار نگرفته است. جالب آنكه محتواي بسياري از مكاتبات دهه 20 و پيش از آن با محتواي گزارش هاي امروز مشابه و يكسان است.
حال اين پرسش مطرح است كه چرا وزارت كشاورزي طي 40 سال اخير حتي يك بار به اين گزارشها توجه نكرده است، گزارشهايي كه مديران منصوب شده خود اين وزارتخانه تهيه كرده اند.
نصرتي ضمن انتقاد از بي توجهي به مشكلات منابع طبيعي در برنامه ريزي و سياستگذاري ها تصريح مي كند: برخي تخريب  وتجاوزها به عرصه هاي طبيعي كشور با هدايت، راهنمايي و پشتيباني خود وزارتخانه صورت گرفته و اين روندي است كه همچنان ادامه دارد با اين رويكرد كه سطح اراضي كشاورزي و باغات افزايش يابد.
به همين دليل ميزان تخريب و تجاوز به اراضي ملي، جنگلي و مراتع در چند دهه اخير سير صعودي داشته و از اين رهگذر به نوعي اراضي كشاورزي افزايش يافته است. در تمام اين دوران هم اراضي تخريب و تصرف شده تحت حمايت و پوشش خدمات كشاورزي بوده است. يعني تخريب كنندگان از جهاد كشاورزي دفترچه، كود و سم يارانه اي گرفته اند و حتي تشويق هم شده اند. اين يك سياست دوگانه اي ايجاد كرده و سبب شده بخش كشاورزي نه تنها مدافع حفاظت منابع طبيعي نباشد كه خودش همواره در جايگاه معترض و مدعي قرار گرفته است. يعني به جاي آن كه از منابع طبيعي دفاع كند از آن بازخواست كرده است.
كشاورزي و منابع طبيعي
دو بخش متفاوت
رئيس جامعه جنگلباني ايران معتقد است: منابع طبيعي و بخش كشاورزي دو ماهيت متضاد و متفاوت دارند، چرا كه منابع طبيعي متولي منابع پايه كشور است و مسئوليت آن حفاظت از آب و خاك است در حالي كه مسئوليت وزارت كشاورزي تأمين غذا و حفاظت از امنيت غذايي است، بر اين اساس بخش كشاورزي همواره در جهت مقابل منابع طبيعي عمل كرده و در واقع گزارش هاي مسئولان منابع طبيعي همواره از سوي مسئولان بخش كشاورزي به عنوان چراغ و نشانه هايي براي تخريب بيشتر منابع طبيعي تلقي شده است.در صورتي كه اگر بخش كشاورزي مي خواست از منابع طبيعي حمايت كند حداقل انتظار آن بود كه از تخريب كنندگان حمايت نكند و به آنان خدمات ندهد.
ضعف قوانين
به گفته نصرتي، نكته قابل تأمل، قوانين و مقررات موجود است. يعني قوانين به گونه اي است كه متجاوزان با گستاخي عرصه هاي طبيعي را تخريب مي كنند. بررسي اصلاحات مواد مرتبط با قانون حفاظت و بهره برداري نشان مي دهد كه طي دوران مختلف بخش كشاورزي همواره مقررات و ضوابطي پيشنهاد كرده است كه طي آن به تجاوزات و تخريب ها به ديده اغماض نگاه شده و در نتيجه با قانونمند كردن اين تجاوزات، زمينه تخريب هاي جديد را به وجود آورده است. ماده 34 و اصلاحيه آن دليلي بر اين ادعاست.
نصرتي مي افزايد: در حال حاضر نيز تلاش مي شود تشكيلات منابع طبيعي تضعيف شود و به نوعي مي خواهند هويت منابع طبيعي را محو كنند. اين ديدگاه دو هدف را دنبال مي كند: نخست اينكه مي خواهند سطح اراضي كشاورزي را گسترش بدهند. براي رسيدن به اين هدف پيشنهاد داده اند مديران منابع طبيعي با هماهنگي و معرفي رؤساي سازمان جهاد كشاورزي استانها انتخاب شوند.
اما به رغم آنكه بايد مديريت يكپارچه و هماهنگ باشد ولي در خصوص منابع طبيعي و محيط زيست به دليل ماهيت خاص اين دو نهاد، نمي توان مديران اين دو نهاد را با هماهنگي بخش كشاورزي منصوب كرد. به عبارت ديگر، نبايد مديران منابع طبيعي در اختيار بخش كشاورزي باشند، يا برخي مقامات محلي بر آنها اشراف داشته باشند. اين مسئله اي است كه بسياري از مديران جهاد كشاورزي هم با آن موافق نيستند، تنها اقليتي كه به دنبال افزايش سطح زير كشت و خريد و فروش زمين هستند از اين ايده حمايت مي كنند.
و ديگر اينكه مي خواهند از امكانات و اعتبارات منابع طبيعي استفاده كنند.
اخيراً يكي از مسئولان سازمان اراضي اعلام كرده است مراتع كشور را با حفظ آب و خاك واگذار مي كنيم. اين يك تناقض است وقتي منابع طبيعي واگذار شد ديگر حفظ آب و خاك در آن معنا ندارد.
يارانه ها در خدمت سازندگي يا تخريب
به گفته نصرتي در حال حاضر كه بحث هدفمند كردن يارانه ها مطرح است چنانچه يارانه ها روي سطح توزيع كشت متمركز شود باعث دامن زدن به تخريب و تجاوز عرصه هاي منابع طبيعي مي شود و موجي تازه از تخريب و تجاوز ايجاد مي كند، چرا كه كشاورزان براي آنكه از يارانه بيشتري برخوردار شوند تلاش خواهند كرد، تا سطح زير كشت را افزايش دهند و اين زمينه ساز تجاوز و تخريب بيشتر مي شود در حالي كه بايد يارانه روي ميزان توليد در واحد سطح توليد كنندگان متمركز شود و به آن دسته از اراضي كشاورزي اختصاص يابد كه مالكيت آن متعلق به كشاورزان است نه زمين ها و عرصه هايي كه بعداً تخريب مي شود. وي مي گويد: جايگاه منابع طبيعي بايد به گونه اي باشد كه هر كس نتواند در آن دخل و تصرف كند، يعني اگر قرار است زميني واگذار شود بايد مجامع بالاتري بر آن نظارت داشته باشند، اين جايگاه و موقعيتي است كه در حال حاضر وجود ندارد. ريشه زمين خواري و فساد در مالكيت كشور ناشي از نبود چنين جايگاهي براي منابع طبيعي است، معضلي كه هنوز براي آن چاره اي انديشيده نشده است.
مراقب زمين خواران باشيد
دكتر احمد رحماني رئيس اعضاي هيأت علمي مؤسسه تحقيقاتي جنگل ها و مراتع، نيز با اشاره به اينكه هنوز منابع طبيعي جايگاه واقعي خود را بازنيافته و از همين رو، همواره در معرض تهديدو تخريب قرار دارد مي گويد: مسئله اي كه مايه نگراني دلسوزان منابع طبيعي شده اين است كه مسئولان براي رفع معضل مسكن مي گويند بايد مشكل زمين برطرف شود و بعد عنوان مي شود كه زمين در اختيار دولت است و از سوي ديگر استانداران به عنوان نمايندگان دولت مي توانند بدون در نظر گرفتن اين مسئله كه متولي اراضي چه سازماني است، زمين هايي را انتخاب كنند و كاربري آن را تغيير بدهند البته در اين ميان تأكيد شده كه تغيير كاربري زمين هاي درجه 3 و 4 كشاورزي بلامانع است. حال آن كه مشخص نيست چنين تصميمات صريحي با چه پشتوانه كارشناسي اتخاذ شده و همين مسئله نگران كننده است. چرا كه تجربه نشان داده هر گاه مسئولان تصميمي مي گيرند به رغم آن كه اين تصميمات مبتني بر نيات خيرخواهانه است اما همواره در حين اجرا به دليل خلاء نظارت و نبود ناظران دقيق و بي طرف، مشكلات به بار مي آورد، از جمله تجربه تلخي كه در اين زمينه وجود دارد اين كه چنين تصميمي باعث دست اندازي سودجويان و فرصت طلبان به اراضي جنگلي و مراتع كشور شود.
اين تجربه تلخي است كه قبلاً هم وجود داشته چرا كه با اجراي اين تصميم برخي شركت ها و افراد حقيقي و حقوقي مترصد فرصت اند تا از آب گل آلود ماهي بگيرند و تا بخواهد اقدامي عليه اين گونه سودجويي ها صورت بگيرد كار از كار گذشته و متوجه مي شويد كه بخشي از يك جنگل تخريب شده است.
وقتي يك جنگل تخريب مي شود ساماندهي آن ديگر غير ممكن است. در اين زمينه نمونه هاي متعددي وجود دارد؛ مثلاً طرح طوبا و صيانت از جنگل به رغم نيت خيرخواهانه مسئولان، كه با هدف حفظ منابع طبيعي به اجرا درآمد با موفقيت همراه نبود چرا كه ناظران بي طرفي وجود نداشت تا از چگونگي اجراي اين طرح ها گزارش صحيحي ارائه بدهند. در نتيجه با آنكه بودجه كلاني براي اجراي اين طرح ها در نظر گرفته شده بود به بيراهه رفت و به شكست انجاميد.]]>
</TEXT>
</DOC>
<DOC>
<DOCID>HAM2-860223-095</DOCID>
<DOCNO>HAM2-860223-095</DOCNO>
<ORIGINALFILE>/1386/860223/world/_mycity.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نگاه
ميراث طبيعي و رسالت ما]]>
</TITLE>
<TEXT>
<IMAGE>/1386/860223/world/013308.jpg</IMAGE>
<![CDATA[
دكتر امير نياسري
در تاريخ چهارشنبه 29 فروردين 1386 در صفحه اول روزنامه همشهري متني تحت عنوان واگذاري ميراث طبيعي كشور به بخش خصوصي به نقل از رياست محترم سازمان حفاظت محيط زيست منتشر شد.
در اين متن آمده بود كه در راستاي تحقق اهداف اصل44 قانون اساسي، ميراث طبيعي كشور به بخش خصوصي واگذار خواهد شد. در همين متن اشاره شده است كه از ماه آينده بهره برداري از منطقه شكار ممنوع در استان سمنان به بخش خصوصي واگذار خواهد شد.
حساسيت موضوع اينجانب را بر آن داشت تا نقدي بر اين گفتار و عملكرد داشته باشم، شايد موجبات تجديد نظر در تصميم مأخوذ فراهم شود.
چندي پيش طي مقاله اي تحت عنوان ميراث طبيعي كشور و رسالت ما كه در فصلنامه علمي- ترويجي اصلاح نژاد دام(1385، سال چهارم شماره 13 و 14 صفحات 7-6)به چاپ رسيد، به كاهش قابل توجه جمعيت دام هاي اهلي كشور كه به واقع مصداقي از ميراث طبيعي كشور به شمار مي روند اشاره شد كه البته به نظر نمي رسد مورد توجه مسئولين امر قرار گرفته باشد.
گرچه از نظر اينجانب عدم توجه برخي از مسئولين سبب عدم ادامه نقد عملكرد آنها توسط متخصصين نخواهد شد و بر اساس رسالت ملي و اسلامي كه بر عهده متخصصين كشور است، كشف حقايق و بازگو نمودن آنها در جهت مصالح ملي كشور يك تكليف الهي و ملي به شمار مي رود.
بر اساس قانون، وزارت جهاد كشاورزي متولي دام هاي اهلي كشور محسوب مي شود و سازمان حفاظت محيط زيست توليت دام هاي وحشي كشور را برعهده دارد. ولي متاسفانه كاهش جمعيت دام هاي وحشي كشور نيز دست كمي از وضعيت دام هاي اهلي كشور ندارد.
بر اساس آخرين ليست قرمز اتحاديه جهاني گونه هاي در حال انقراض، در حدود 77 گونه جانوري ايران در معرض خطر انقراض قرار دارد، به طوري كه 25 گونه پستاندار، 19 گونه پرنده، 9گونه خزنده، 4 گونه دوزيست و 15 گونه ماهي در ليست گونه هاي وحشي در حال انقراض كشور قرار گرفته اند.
صرف ايجاد يك پارك ملي و رها سازي تعدادي محدود از دام هاي وحشي در حال انقراض در آن را نمي توان اقدام كافي در جهت جلوگيري از انقراض نسل دام هاي وحشي كشور به حساب آورد. در دنياي كنوني، تكثير و حفظ ذخائر ژنتيكي دام هاي اهلي و وحشي با بهره گيري از تكنولوژي هاي توليد مثل امري رايج و لازم در رسيدن به اهداف مذكور به شمار مي رود.
حفظ ميراث طبيعي هر كشوري نظير ميراث فرهنگي آن مستلزم داشتن متولي قوي، دلسوز و مقتدر است. همانطوري كه سازمان ميراث فرهنگي زير نظر مستقيم رياست محترم جمهور انجام وظيفه مي نمايد، پيشنهاد مي شود تا سازمان ميراث طبيعي كشور نيز تشكيل شود تا به سر و سامان دادن ميراث طبيعي كشور بپردازد.
آنچه مسلم است سازمان ميراث فرهنگي وظيفه پاسداري از پيشينه نابود شده ما را برعهده دارد. حال آيا سزاوار نيست كه سازماني مقتدر زير نظر رياست محترم جمهور تشكيل شود تا وظيفه پاسداري از پيشينه در حال نابودي كشور را برعهده داشته باشد؟
اگرچه اصل 44 قانون اساسي، اصلي كارگشا در تحقق چشم انداز 20 ساله كشور به شمار مي رود ولي آيا اين اصل به تمامي عرصه هاي تحت پوشش دولت تسري مي يابد؟ آيا سازمان ميراث فرهنگي نيز قصد واگذاري موزه ها و حفاري باستان شناسي در مناطق تحت پوشش خويش به بخش خصوصي را در دستور كار قرار داده است؟
به نظر مي رسد كه پاسخ چنين سؤالي منفي باشد. زيرا در نزد بخش خصوصي منافع شخصي در اولويت نسبت به منافع ملي قرار دارد و نمي توان اطمينان و انتظار داشت كه بخش خصوصي بتواند در زمينه حفظ و حراست از ميراث فرهنگي كشور انجام وظيفه نمايد!
براستي مگر به جز بخش خصوصي سازمان ديگري در تخريب مراتع، نابودي جنگل ها و كاهش روزافزون جمعيت حيات وحش كشور نقش داشته است؟ اگر چنين است چرا سازمان حفاظت محيط زيست با تمسك به قوانيني كه استفاده صحيح از آن مي تواند در كشور منشا تحول باشد، با اعطاي مجوز بهره برداري از ميراث طبيعي كشور كه حق فرد فرد ملت ايران است، آينده ميراث طبيعي كشور را در معرض مخاطره قرار مي دهد؟
* دانشيار دانشكده دامپزشكي دانشگاه تهران]]>
</TEXT>
</DOC>
<DOC>
<DOCID>HAM2-860223-096</DOCID>
<DOCNO>HAM2-860223-096</DOCNO>
<ORIGINALFILE>/1386/860223/world/_mycity.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[طبيعت در يك نگاه
هزار جريب]]>
</TITLE>
<TEXT>
<IMAGE>/1386/860223/world/013311.jpg</IMAGE>
<![CDATA[
منطقه اي است به مساحت 6195 هكتار با جنگل هاي هيركاني كه به خاطر نوع پوشش گياهي نيز ضرورت حمايت از گونه هاي با ارزش مرال، شوكا، بز و پازن در سال 1380 در شمار مناطق حفاظت شده قرار گرفت.
در اين منطقه كوهستاني كه بخشي از آن در استان مازندران و بخشي در استان سمنان واقع شده، دره هاي پرآب، مراتع ييلاقي و پوشش هاي جنگلي نيمه انبوه به چشم مي خورد. رودخانه ظالم رود در مرز شمالي آن جريان دارد.
برخي از گونه هاي جانوري اين منطقه عبارتند از: گراز، خرس قهوه اي، پلنگ، روباه معمولي، شغال، گربه وحشي، تشي، سمور جنگلي، توكا، رودك، تيهو، كبك و دليجه.
هزار جريب با پارك ملي پابند مرز مشترك دارد و توسكا ي ييلاقي، راش، ممرز، بلند مازو، اوري، لور، ازگيل، خرمندي، پلت و كركف از گونه هاي مهم جنگلي آن به شمار مي آيد.]]>
</TEXT>
</DOC>
<DOC>
<DOCID>HAM2-860223-097</DOCID>
<DOCNO>HAM2-860223-097</DOCNO>
<ORIGINALFILE>/1386/860223/world/_sciew.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[علم زير تيغ
امروزه انواع پيشرفته و متنوع تيغ براي اصلاح موهاي زايد در بازار وجود دارد اما آيا همه ما روش درست استفاده از اين وسيله را مي دانيم؟]]>
</TITLE>
<TEXT>
<IMAGE>/1386/860223/world/013317.jpg</IMAGE>
<![CDATA[
 مصرف سالانه تيغ در كشور ما چيزي در حدود 1 ميليارد قطعه است. اين در حالي است كه كارخانه اي كه تنها كارخانه توليد تيغ اصلاح در ايران محسوب مي شود، سالانه تنها 004 ميليون تيغ توليد مي كند
با كشف فلز، كم كم انسان استفاده از آن و ساخت تيغ را به منظور آرايش و اصلاح سر و صورت و بدن ياد گرفت، اما تا قرن 19 ميلادي، تيغ هاي اصلاح موجود در جهان به ساختمان سنتي خود كه شامل يك دسته دراز با يك تيغ تيز در سر آن بود را حفظ كرده بودند.
اين تيغ ها از هر طرف بسيار تيز و خطرناك بودند به طوري كه غالباً به عنوان تيغهاي برنده گلو ناميده مي شدند. علاوه بر اين، تيغ هاي قديمي بايستي مرتب تيز مي شدند و استفاده از آنها به مهارت احتياج داشت به طوري كه در اين دوران تنها افراد حرفه اي مثل آرايشگرها مي توانستند به درستي و بدون آسيب  رساندن به بدن از آن براي اصلاح سر و صورت استفاده كنند. در قرن 19، يك فرد فرانسوي به نام ژان ژاك پره نخستين تيغ كم خطر را ابداع كرد. بر اساس طرح وي، تيغ براي اجتناب از بريدگي هاي پوستي از 3 طرف پوشيده مي شد اما هنوز هم لازم بود تا اين تيغ براي استفاده مكرر و انجام اصلاح خوب مرتب تيز شود.اما در اواخر قرن 19 يك انقلاب اساسي در صنعت تيغ سازي صورت گرفت. در سال 1895 يك تاجر باهوش آمريكايي به نام كينگ كمپ ژيلت به فكر  ساخت تيغ هاي قابل تعويض با قيمت ارزان افتاد. با اين حساب ديگر لازم نبود تا تيغ هاي قديمي مرتب تيز شوند. وي وسيله اي به شكل t را ابداع كرد كه داراي دو قسمت مجزا بود، يك دسته و يك سر يا قسمت گيرنده تيغ كه يك تيغ قابل تعويض به آن وصل مي شد و بدين ترتيب به مصرف كننده اجازه مي داد تا به هنگام كندشدن تيغ آن را تعويض نمايد.
معروف است كه يوناني ها و رومي هاي قديم در هنگام جنگ صورت خود را اصلاح مي كردند تا در نبردهاي تن به تن به دشمنان اجازه ندهند تا موي صورتشان را در دستشان بگيرند.
با توجه به وجود چيزي در حدود 30 هزار تار مو فقط در صورت آقايان و بيش از اين تعداد در سراسر بدن، موهايي كه هر كدام سختي يك سيم مسي با همان ضخامت را دارند، انسان از هزاران سال قبل به دنبال راهي براي اصلاح و مرتب كردن آنها و دارا بودن يك ظاهر آراسته بوده است.
نقاشي هاي به دست آمده از غارها نشان مي دهند كه انسان ها در عصري كه فلز وجود نداشت با استفاده از موادي نظير سنگ و يا حتي پوسته صدف خودشان را از شر موهاي اضافي خلاص مي كردند.
اما امروزه انواع پيشرفته و متنوع تيغ براي اصلاح موهاي زايد در بازار وجود دارد. آيا واقعاً اين وسايل همان قدر كه تبليغ مي كنند، مزيت دارند؟ آيا اصولاً معياري علمي براي انتخاب اين وسايل وجود دارد؟ و بالاخره اين كه آيا همه ما روش درست استفاده از آنها را مي دانيم؟
دكتر بابك هوشمند
اگرچه در سال 1903ژيلت، ابداع كننده تيغ هاي t شكل موفق شد تنها 51 عدد از طرح ابداعي را بفروشد، اما به زودي محبوبيت اين طرح به قدري زياد شد كه در سال 1905 چيزي در حدود 90 هزار دسته و 5/2 ميليون عدد تيغ به فروش رسيدند. اين ميزان در سال 1908 به بيش از 300هزار دسته و 14 ميليون تيغ رسيد.
فروش و سود بالاي ژيلت موجب شد تا ساير كمپاني ها هم به فكر فعاليت در اين زمينه و معرفي محصولات جديد بيفتند و بدين ترتيب شخصيت جديد تيغ به وجود آمد. از آن به بعد و در طي مدت 90 سال محصولات جديدي نظير تيغ هاي ريز بي خطر براي خانم ها، تيغ هاي فولادي ضد زنگ، كارتريج هاي دو تيغه، سه تيغه  و حتي 5 تيغه و قابل تعويض كم كم به بازار معرفي شود. اين تيغ هاي جديد، همان هايي هستند كه اكنون در دسترس همه ما قرار دارند و ما با استفاده از آنها صورت مان را اصلاح مي كنيم.
يك تيغ خوب
داشتن يك تيغ خوب براي انجام محفاظت از پوست و جلوگيري از عوارض اصلاح اهميت زيادي دارد. به همين دليل امروزه شركت هاي معتبر جهان اهميت زيادي به طرح، ساختمان فلز و حتي مواد به كار رفته در ساختمان يك تيغ اصلاح مي دهند.
طراحي برخي تيغ ها خيلي ساده و تنها به صورت يك تنه پلاستيكي است كه يك تيغ قابل تعويض در آن قرار مي گيرد اما تيغ هايي كه به صورت كارتريجي ساخته مي شوند ساختماني پيچيده تر دارند. اين كارتريج ها همچنين داراي مزيت هايي هستند از جمله دارا بودن چندين تيغ در داخل يك قطعه پلاستيكي، امكان تعويض، دارا بودن محافظ هاي پوستي و وجود دسته اي كه به راحتي در دست قرار مي گيرد و انجام اصلاح را راحت تر مي كند.
فناوري  هاي به كار رفته در ساخت تيغ هاي جديد به خصوص انواع كارتريجي بسيار جالب و گاهي حيرت انگيز است، به عنوان مثال، بد نيست بدانيد كه يك كارخانه بزرگ و مشهور تيغ سازي فقط 500 نفر مهندس طراح را استخدام كرده كه به طور مداوم ساخت طرح هاي نو، روشهاي اصلاح جديد و ابداع تيغ هاي جديد را بررسي و معرفي مي كنند. اين طراحي هاي اوليه پس از تصويب توسط بيش از 300 كارمند كارخانه در برنامه اصلاح در محل كار امتحان مي  شوند و سپس با استفاده از يك برنامه كامپيوتري به عملكرد هر تيغ نمره اي داده مي شود. مهندسين كارخانه از اين بررسي ها براي تطابق طرح ها، انجام اصلاحات و رفع ايرادها استفاده مي كنند.
تيغ هاي علمي
با توجه به اينكه تيغ ها در طول عمرشان با مقدار زيادي رطوبت مواجه مي شوند، بنابراين بايستي از جنس فولاد مقاوم به زنگ زدن ساخته شوند. علاوه بر اين ، درجه سختي فولاد بايستي به اندازه كافي باشد تا به تيغ انعطاف  لازم براي عملكرد مناسب و حفظ شكل صحيحش را بدهد. به همين دليل است كه متخصصين در ساختن تيغ بيشتر از فولاد كاربيد استفاده مي كنند كه يك نوع ارجح فولاد بوده و با استفاده از تركيبات كربن- تنگستن ساخته مي شود.
تركيب معمول عناصر استفاده شده در ساختمان يك تيغ اصلاح فولادي ضد زنگ عبارت است از: 55/0-45/0درصد كربن، 1-4/0 درصد سيليكون، 14-12 درصد كروم، 6/1-1 درصد موليبدن و مابقي آهن. اين تركيبات بايستي تحت تغييرات حرارتي قرار گيرند. در اين پروسه فولاد ابتدا تا درجه حرارت 1120 درجه سانتي گراد گرم شده و سپس در درجه حرارت 60- تا 80- درجه سانتي گراد قرار گرفته و باز مجدداً گرم مي شود. نتيجه اين كارها سخت تر شدن فولاد و قوي تر شدن تيغ است. محصولات به دست آمده در نهايت وارد مرحله كنترل كيفيت مي شوند و در اين مرحله از نظر دارا بودن سختي لازم و مقادير كافي فولاد و كاربيد، طراحي و دانسيته لازم تحت بررسي قرار مي گيرند.
علاوه بر اين، ساخت قسمت هاي پلاستيكي شامل دسته تيغ و بدنه كارتريج هم ظرافت هاي خاص خود را دارد. اين قسمت هاي پلاستيكي معمولاً از جنس رزين هاي پلاستيكي ساخته شده و با مواد ديگري مخلوط مي شوند و بسته به نوع طراحي در قالب مخصوص قرار مي گيرند و سپس قسمت فلزي در داخل آنها قرار داده مي شود.
ما چه كرده ايم؟
به گفته مدير بازرگاني كارخانه اي كه تنها كارخانه توليد تيغ اصلاح در ايران محسوب مي شود، مصرف سالانه تيغ در كشور ما چيزي در حدود 1 ميليارد قطعه است. اين در حالي است كه اين كارخانه سالانه تنها 400 ميليون تيغ توليد مي كند كه 95 درصد آن در داخل كشور مصرف شده و تنها بخش ناچيزي از آن صادر مي شود. مشكل اينجاست كه ماده خام اوليه صنعت تيغ سازي يعني فولاد كاملاً از خارج تأمين شده و انحصار آن تنها در اختيار چند كشور است. در واقع ضخامت فولاد مورد نياز در ساخت تيغ اصلاح به گونه اي است كه هنوز صنعت فولاد كشورمان امكان توليد كامل آن را ندارد و با توجه به آنكه كيفيت تيغ قبل از همه چيز به نوع فولاد آن هم بستگي دارد، نمي توان از هر جايي فولاد را وارد كرد. به عنوان نمونه، فولادهاي هندي و چيني علي رغم قيمت ارزان تر،  كيفيتي به مراتب پايين تر از انواع سوئدي، انگليسي و ژاپني دارند.
اين در حالي است كه به گفته يك كارشناس برجسته مواد بهداشتي و آرايشي، ميزان بالاي واردات تيغ به خصوص انواع نامرغوب كه غالباً از چين وارد مي شوند و قيمت پايين آنها، موجب به هم ريختن بازار داخلي و حتي كاهش توليد شده است. اين تيغ هاي بي كيفيت غالباً با استفاده از مواد اوليه نامرغوب و ماشين آلات فرسوده توليد مي شوند و به دليل عدم بكارگيري سيستم كنترل كيفيت مناسب، داراي يك كيفيت ثابتي نيستند. به عقيده دكتر شاه بنده، يك تيغ با كيفيت بايستي ضد زنگ و داراي لبه تيز باشد اما شركت ها براي ارزان تمام كردن محصول، به جاي مواد خام مرغوب، مواد خام رده چندم را از ساير كشورها وارد مي كنند. اين تيغ ها از لحاظ فولاد آلياژي نامرغوب هستند و علاوه بر امكان زنگ زدگي سريع به دليل نوع فولاد آلياژي، قدرت برش يكنواختي نداشته و نمي توان با آنها يك اصلاح صحيح و كامل را انجام داد.
دكتر شاه بنده معتقد است تيغ هايي كه داراي 2-3 تيغه در ساختمان شان هستند و كارتريج آنها قابل تعويض است بسيار بهتر از تيغ هاي قديمي هستند. امكان جداسازي تيغ ها در تيغ هاي كارتريجي وجود ندارد در حالي كه در تيغ هاي قديمي كه هنوز هم در آرايشگاه ها استفاده مي شوند، لبه تيغ آزاد است و بدين ترتيب امكان ايجاد زخم هاي عميق در هنگام اصلاح وجود دارد. امروزه تيغ هاي تيز به دليل امكان ايجاد زخم هاي عميق و انتقال آلودگي خارج از رده محسوب مي شوند در حالي كه در تيغ هايي كه تيغه در داخل پلاستيك(كارتريج)قرار مي گيرد امكان ايجاد بريدگي  عميق وجود ندارد.
مي خواهم اصلاح كنم
متخصصين معتقدند كه بهترين زمان براي اصلاح درست پس از يك حمام يا دوش آب داغ و اطمينان از شسته شدن صورت با آب گرم و صابون است. اين كار چند فايده دارد. اول آنكه موجب برداشته شدن چربي هاي طبيعي  ترشح شده و نيز تعريق موجود بر روي پوست شده و علاوه بر آن با نرم تر كردن مو به سهولت اصلاح كمك مي كند.
از طرف ديگر، آب داغ منافذ موجود در پوست را باز مي كند و همچنين موجب آرامش عضلات صورت مي شود. اين موارد موجب مي شوند تا تيغ اصلاح بتواند حتي با اعمال يك فشار سبك هم مؤثر بوده و لازم به كشيدن آن با فشار زياد بر روي پوست نباشد؛ يعني عملي كه علت عمده تحريك، قرمزي و برخي ديگر از عوارض اصلاح است. البته در صورت عدم تمايل به اصلاح پس از حمام يا حمام رفتن به منظور اصلاح، مي توان به جاي آن براي چند دقيقه پوست را با آب داغ حسابي شست.
در مرحله بعد با استفاده از ژل هاي مخصوص اصلاح و يا خمير و يك فرچة خوب مي توان به آرامي بافت هاي مرده ريز را از روي پوست كنار زد. بدين ترتيب هر چيز اضافي كه قرار است مابين تيغ و موي ريش قرار گيرد حذف مي شود. عمل فرچه زدن و در واقع چيزي شبيه به نقاشي ساختمان است. بايستي پس از خيس كردن فرچه آن را تكان دهيد تا آب آن خالي شود و سپس به آن خمير ريش زده و بر روي صورت بماليد. همانند رنگ كردن ديوار، فرچه هم بايستي به سمت بالا و پايين بر روي تمامي نواحي صورت و گردن كه قرار است اصلاح شوند ماليده شود تا لاية ضخيمي از كف به وجود بيايد. اگرچه وجود آب بر روي پوست يك عامل نرم كننده خوب و ضروري است، اما آب جذب شده معمولاً به سرعت تبخير مي شود ولي وجود ژل يا كف خمير ريش بر روي صورت مي تواند يك لايه محافظتي بر روي پوست ايجاد كرده و از تبخير آب جلوگيري كند. اين مواد همچنين اصطكاك بين تيغ و مو را كاهش مي دهند.
عوارض اصلاح
بر خلاف باور عمومي، موها در اثر اصلاح ضخيم و تيز نمي شوند و سرعت رشد يا رنگ آن تحت تأثير قرار نمي گيرد. در واقع ضخامت و طول موهاي هر كسي عمدتاً به عوامل هورموني و ژنتيكي وابسته است. البته ممكن است شما تا مدتي پس از اصلاح موهاي بدن احساس كنيد كه آنها ضخيم تر شده يا تعدادشان افزايش يافته است در حالي كه واقعيت غير از اين است زيرا موها در اوايل دوره رويش به طور طبيعي ظاهري تيره تر و ضخيم تر دارند، ولي پس از مدتي شكل طبيعي و هميشگي خود را پيدا مي كنند بدون آنكه ضخيم تر شده يا سرعت رشدشان تغيير كند.
خراشيدگي ها، بريدگي ها و تحريكات پوستي معمولاً شايعترين عوارض اصلاح صورت هستند. بررسي ها نشان داده اند كه استفاده از يك تيغ نو، اصلاح در جهت رويش مو، اجتناب از انجام اصلاح در فواصل خيلي نزديك به هم، استفاده از خمير ريش يا ژل كافي و اجتناب از اعمال فشار زياد بر روي پوست در هنگام اصلاح امكان بروز بسياري از عوارض جانبي را به حداقل مي رساند. از طرف ديگر، برخي از انواع افترشيو ممكن است داراي يك عامل آنتي سپتيك باشند كه در جلوگيري از عفونت بريدگي و نيز مرطوب كردن پوست مؤثر هستند.]]>
</TEXT>
</DOC>
<DOC>
<DOCID>HAM2-860223-098</DOCID>
<DOCNO>HAM2-860223-098</DOCNO>
<ORIGINALFILE>/1386/860223/world/_sciew.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[از قليان تا منقل]]>
</TITLE>
<TEXT>
<![CDATA[فرزانه فولادبند
15 درصد نوجوانان كشيدن قليان را تجربه كرده اند. اين آمار را هفته گذشته خانم خديجه محصلي، كارشناس مسئول دخانيات وزارت بهداشت اعلام كرده و اضافه كرده: حدود 12 درصد جمعيت بالاي 15 سال كشور محصولات دخاني را مصرف مي كنند و 15درصد نوجوانان بين 13 تا 15 سال نيز كشيدن قليان را تجربه كرده اند. در اين گروه سني حدود 3درصد سيگار مي كشند.
با شنيدن اين جمله ها، چه احساسي به شما دست مي دهد؟ شما هم از آنهايي هستيد كه در برابر اين هشدارها، شانه اي بالا مي اندازند و مي گويند تا وقتي سيگار هست، نگراني براي قليان بي مورد است، قليان كه خطري ندارد، يك تفريح بي ضرر است. بگذار بكشند؟ اگر اين طور است، ضمن احترام به عقايد شما پدر و مادر محترم، همين جا بايد اعلام كنيم كه سخت در اشتباهيد. قليان هم خطر دارد و اعتيادآور است و هزار مشكل ديگر هم دارد. اگر مي خواهيد قليان را جدي بگيريد، ما به شما كمك مي كنيم ادعاهاي فرزند نوجوانتان را درباره قليان علمي و دقيق پاسخ بدهيد.
مي گويد: دودش از آب رد ميشه 
اين ادعاي خيلي از قلياني هاست كه فكر مي كنند چون دود تنباكو از آب رد مي شود، مواد سمي آن گرفته مي شود و زياني ندارد. كارشناسان مي گويند بيشتر  اين مواد سمي از جمله نيكوتين و خاكستر وارد ريه مي شوند. ضمن اينكه قليان 2 خطر ديگر هم دارد. اول  اينكه به خاطر دم هاي عميقي كه فرد براي جذب دود مي زند،  حبابچه هاي ريه بيشتر از ساير دخانيات آسيب مي بيند و تخريب مي شود. دوم  اينكه اتفاقا به دليل مرطوب بودن راه هاي هوايي و مجراي خروج دود، قليان مي تواند عامل مهمي براي رشد ميكروب ها و قارچ ها در اين مسير باشد.
مي گويد: اعتياد نمي آره
دكتر مسجدي، دبير كل جمعيت مبارزه با دخانيات اين ادعاي نوجوانانه را در مورد قليان اين طور پاسخ مي دهد: كنجكاوي و تفنن 2 علت عمده مصرف قليان در جوانان به شمار مي رود و برخي از جوانان براي كسب تجربه يا سرگرمي حاضرند كشيدن قليان را تجربه كنند. اما جوانان بايد بدانند دو سوم افرادي كه كشيدن قليان را تجربه كردند براي هميشه به دخانيات معتاد شده اند.دكتر روزبه نقشين، دبير انجمن متخصصان ريه ايران هم قليان را اعتيادآور مي داند و مي گويد: كشيدن يك يا 2 بار قليان در روز، فرد استفاده كننده را دچار اعتياد مي كند.بنا به اعتقاد كارشناسان، مصرف يك نخ سيگار بين 500 سي سي تا يك ليتر دود توليد مي كند، اما استفاده يك بار از قليان 10 تا 20 ليتر دود توليد خواهد كرد. مدت زمان استعمال سيگار معمولاً 10 دقيقه است اما قليان با وجود تعداد كمتر استفاده در مقايسه با سيگار، در هر بار مصرف براي 40 تا 60 دقيقه استفاده مي شود. به اين ترتيب، زيان هاي قليان و قابليت اعتيادآوري آن كمتر از سيگار نيست.
مي گويد: دودش به ريه نمي رسه
اگر دود قليان وارد ريه نشود و فقط از راه دهان خارج شود كه آسيبي به ريه ها وارد نمي شود. اين هم يكي از توجيهات به ظاهر موجه براي قليان كشيدن است؛ در حالي كه به گفته دكتر ايرج خسرونيا، متخصص داخلي، اين تصور، تصوري كاملاً غلط است؛ چون دود از طريق مخاط دهان و حنجره جذب بدن مي شود و آثار سوء خود را برجا مي گذارد. حتي در هوايي كه دود قليان آزاد مي شود، افرادي كه قليان نمي كشند در معرض دود قرار گرفته و در طولاني مدت دچار عوارض آن خواهند شد.
مي گويد: فوقش ريه
سرطان ريه،  سرطان لب و دهان و حنجره،  سرطان مري و معده،  لوزالمعده، كبد و سرطان روده بزرگ از عوارض بد خيم استفاده از سيگار و قليان هستند. اينها از عوارض بدخيمي هستند كه دكتر شهرام آگاه،  متخصص داخلي و عضو هيأت علمي دانشگاه ايران در مورد قليان كشيدن به آن اشاره مي كند. او در مورد عوارض خوش خيم قليان مي گويد: زخم هاي گوارشي هم از جمله عوارض خوش خيم ولي خطرناك مصرف اين گونه مواد دخاني است. همچنين قليان باعث رفلكس اسيد مري و معده نيز مي شود. در اين حالت فرد سوزش شديدي در سر دل دارد و دچار تهوع مي شود. رفلكس اسيد مري و معده در بعضي موارد منجر به سرطان مري نيز مي شود.كارشناسان گوناگون عقيده دارند قليان عوارض پوستي هم دارد. آنها مي گويند مواجهه با دود توتون و تنباكو در كساني كه زمينه فاميلي آسم، كهير، حساسيت فصلي، اگزما و يا سابقه مصرف تعدادي داروهاي خاص دارند، خطرناك است و احتمال ابتلا يا تشديد اين بيماري ها را در آنها بيشتر مي كند.
نكته ديگري كه سال گذشته بررسي هاي محققان كشورمان به آن اشاره داشت، اين بود كه دكتر محمدرضا مسجدي دبيركل جمعيت مبارزه با دخانيات به آن اشاره مي كند و آن آلودگي هاي عفوني و قارچي قليان هاست: محققان مركز تحقيقات ريه كشور وابسته به دانشگاه علوم پزشكي شهيد بهشتي با كشت آزمايشگاهي انواع مختلف تنباكوي رايج در بازار كشور دريافتند برخي از اين نمونه ها آلوده به 2 نوع ميكروب موسوم به كوكسي گرم مثبت و يك نوع قارچ موسوم به اسپرژيلوس است.
مي گويد: من كه چيزيم نيست
قليان براي به جا گذاشتن اثر زيانبارش، زمان مي برد و اين مي تواند همه را، خصوصا جوان تر ها را گول بزند. دكتر صمد قدرتي، عضو هيأت علمي دانشگاه علوم پزشكي تهران موضوع را اين طور توضيح مي دهد: به  دليل  اينكه استفاده از تنباكو در مراحل اوليه و تا چندين سال علائمي ايجاد نمي كند، افراد فكر مي كنند كه قليان هيچ عارضه اي ندارد و حتي ميزان مصرفش را نيز زياد مي كنند؛ درحالي كه سموم توتون و تنباكو يك حالت تجمعي پيدا مي كنند و وقتي سطح آنها از حد معيني بالاتر رفت باعث ايجاد تنگي نفس، اختلال در تعداد تنفس و تست هاي تنفسي مي شوند. در نتيجه، فرد علاوه بر اينكه دچار انسدادهاي مزمن ريوي مي شود، مشكل آسم نيز پيدا مي كند.
منبع: همشهري خانواده- شماره18]]>
</TEXT>
</DOC>
<DOC>
<DOCID>HAM2-860223-099</DOCID>
<DOCNO>HAM2-860223-099</DOCNO>
<ORIGINALFILE>/1386/860223/world/_sciew.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جهان سلامت
سلنيوم براي مبارزه با ايدز]]>
</TITLE>
<TEXT>
<![CDATA[فرنوش صفوي فر
درست است كه هنوز راهي قطعي براي ريشه كن كردن hiv از بدن بيماران وجود ندارد، اما كم و بيش راه هايي هست كه مي توان تكثير ويروس را در بدن مهار كرد و سيستم ايمني بدن را تا اندازه اي در برابر آن مسلح كرد.
اين بار پژوهشگران فايده هاي يك ماده معدني را براي بيماران hivمثبت بررسي كرده اند و اتفاقا به نتايج خوبي هم رسيده اند. محققان دانشگاه ميامي به تازگي در آزمايش سلنيوم روي اين بيماران، متوجه شده اند كه اين ماده مي تواند تا اندازه اي قدرت سيستم ايمني را براي مبارزه با ويروس زياد كند.
خبرگزاري بي. بي. سي گزارش داده است اين محققان كپسول هاي 200 ميكروگرمي سلنيوم را براي نه ماه به 91 بيمار hiv مثبت دادند و آنها را با 83 بيماري كه كپسول دارونما خورده بودند، مقايسه كردند. اين دو گروه در ابتداي مطالعه، سطح خوني سلنيوم يكساني داشتند. محققان متوجه شدند گروهي كه كپسول سلنيوم خورده بودند و قاعدتا سطح سلنيوم خونشان بالاتر رفته بود، بار ويروسي شان كمتر بود و تعداد سلول هاي ايمني موسوم به cd4 آنها بيشتر شده بود؛ دو عاملي كه پيشرفت بيماري را در افراد hiv مثبت نشان مي دهد.
هر چه بار ويروسي، كه با آزمايش ميزان rna ويروس با pcr مشخص مي شود، كمتر باشد، نشان مي دهد كه روند تكثير ويروس كندتر شده است. از طرف ديگر نقطه هدف اصلي ويروس در تخريب سيستم ايمني بدن، نوعي گلبول سفيد است كه گيرنده هاي cd4 دارد. با پيشرفت رشد ويروس hiv در بدن، تعداد اين سلول در بدن كم مي شود.
به هر حال فعلا آزمايش اوليه روي سلنيوم نشان داده  است كه اين ماده معدني، كه از قضا بدن ما در حالت طبيعي مقدار كمي از آن را نياز دارد، مي تواند جلوي تكثير بي رويه ويروس hiv و تخريب گسترده سيستم ايمني را بگيرد.
پيش از اين مطالعات قبلي روشن كرده بود كه كار همين مقدار كم سلنيوم در افراد سالم، تنظيم كار دستگاه ايمني بدن است. اما اين اولين مطالعه اي است كه مستقيما توانسته نشان دهد مكمل سلنيوم مي تواند در افراد hiv مثبت هم موثر باشد.
با اين حال هنوز چگونگي ايفاي اين نقش حياتي، نه در افراد سالم و نه در افراد hivمثبت شناخته نشده است. يك فرضيه اين است كه سلنيوم قابليت هاي آنتي اكسيداني دارد كه مي تواند تخريب ناشي از راديكال هاي آزاد اكسيژن را در سلول ها مهار كند؛ اكسيژني كه ويروس hiv آن را آزاد مي كند. اين فرضيه اي است كه بايد بيشتر از اينها برايش شواهد و مدارك جمع كرد.
اما علت هرچه كه باشد، از آنجا كه اين روش درماني بي خطر و كم عارضه و ارزان است، مي توان در كنار داروهاي رايج ضدويروسي، موسوم به آنتي رتروويرال ها، از اين مكمل ها هم استفاده كرد تا پيشرفت بيماري به تاخير بيفتد. البته اين محققان كه گزارش مطالعه شان را در نشريه آرشيو پزشكي داخلي منتشر كرده اند، تاكيد دارند كه هنوز داروهاي آنتي رتروويرال داروي اصلي مبارزه عليه ويروس hivمحسوب مي شود و سلنيوم تنها مي تواند يك داروي كمكي به حساب آيد؛ دارويي كه استفاده از آن هم بايد زير نظر و با تجويز پزشك صورت گيرد.
يك توضيح اضافه اين كه مقدار كم سلنيوم مورد نياز افراد سالم، در غذاهاي دريايي، مانند ميگو و ماهي وجود دارد و بد نيست براي تقويت ايمني بدن مان هم كه شده با اين خوراكي ها آشتي كنيم، حتي اگر hiv مثبت نيستيم!]]>
</TEXT>
</DOC>
<DOC>
<DOCID>HAM2-860223-100</DOCID>
<DOCNO>HAM2-860223-100</DOCNO>
<ORIGINALFILE>/1386/860223/world/_sciew.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[نكته بهداشتي روز
زياد آب بنوشيد]]>
</TITLE>
<TEXT>
<![CDATA[همشهري آنلاين: در سال هاي اخير، نوشيدن زياد آب، يكي از رازهاي برخورداري از سلامت عنوان شده است. آب محيط مناسبي براي فعل و انفعالات شيميايي فراهم مي كند.بدن انسان روزانه به طور متوسط در حدود يك تا يك ونيم ليتر آب از دست مي دهد. بدن انسان در تنظيم ميزان آب بدن بسيار ماهر و دقيق است. اگر به مقدار كافي آب ننوشيد، بدن از طريق تغليظ ادرار از دفع آب بيشتر جلوگيري خواهد كرد. ادرار تيره تر مي شود و مغز به شما دستور مي دهد كه آب بيشتري بنوشيد. حداقل آبي كه در طول شبانه روز از بدن دفع مي شود، 500 ميلي ليتر از راه ادرار و 700 ميلي ليتر از طريق تنفس و تعريق است. بنابراين، به توصية پزشكان، براي سالم ماندن بايد روزانه حداقل 2/1 ليتر(پنج ليوان)آب بنوشيم.
هنگامي كه داريد ورزش مي كنيد، يا هر فعاليت جسمي انجام مي دهيد كه باعث عرق كردن و از دست دادن مايعات بدني مي شود، مهم است كه مقدار زيادي آب بنوشيد. اما اگر حتي عرق زيادي هم نكنيد، نوشيدن مقدار كافي آب اهميت دارد.
نياز شما به آب به دلايل زير است:
•تنظيم درجه حرارت بدن.
•انتقال مواد مغذي به سلول ها و بافت ها در سراسر بدن.
•بهبود بخشيدن به گوارش.
•دفع مواد زائد و سموم از بدن.]]>
</TEXT>
</DOC>
<DOC>
<DOCID>HAM2-860223-101</DOCID>
<DOCNO>HAM2-860223-101</DOCNO>
<ORIGINALFILE>/1386/860223/world/_sciew.htm</ORIGINALFILE>
<ISSUE>يكشنبه 23 ارديبهشت 1386</ISSUE>
<DATE calender="Western">2007-05-13</DATE>
<DATE calender="Persian">1386/02/23</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جدول اعداد
346]]>
</TITLE>
<TEXT>
<IMAGE>/1386/860223/world/013320.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
</HAMSHAHRI2>
