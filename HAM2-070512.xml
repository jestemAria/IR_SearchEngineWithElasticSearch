<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-860222-001</DOCID>
<DOCNO>HAM2-860222-001</DOCNO>
<ORIGINALFILE>/1386/860222/news/_adabh.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اعتراض هنرمندان ايراني به حضور رايس در نمايشگاه واشنگتن
از 14 هنرمند حاضر در واشنگتن، 10 نفر حاضر نشدند با رايس عكس بگيرند و 2 نفر نيز پس از حضور وي در گالري، محل را ترك كردند]]>
</TITLE>
<TEXT>
<IMAGE>/1386/860222/news/001014.jpg</IMAGE>
<![CDATA[
گروه ادب و هنر- هنرمندان ايراني حاضر در واشنگتن، حاضر به همراهي و گرفتن عكس با وزير خارجه ايالات متحده آمريكا نشدند و محل حضور وي را ترك كردند.
كاندوليزا رايس كه روز پنج شنبه، يك روز پيش از افتتاح نمايشگاه ياد شده در جمع هنرمندان ايراني حاضر شد، گفت: امروز روز خوبي بود. از آثار هنري اين هنرمندان برجسته واقعاً لذت بردم. اين آثار به خوبي فرهنگ عالي ايران را به نمايش مي گذارند؛ فرهنگي كه به چندين قرن پيش باز مي گردد، اما امروز به اين جا آورده شده است تا مردم آمريكا بتوانند چهره اي ديگر از ايران را مشاهده كنند.
اما از 14 هنرمند حاضر در واشنگتن، 10 نفر حاضر نشدند با رايس عكس بگيرند و 2 نفر نيزپس از حضور وي در گالري، محل را ترك كردند. پيرهاشمي، كاويان، ركني، حائري و معصومي، از جمله هنرمندان حاضر در اين نمايشگاه گروهي هستند و احمد نادعليان، از استادان نقاشي كشور نيز به عنوان همراه گروه با برخي از آثارش به آمريكا سفر كرده است.
نمايشگاه مذكور شامل تابلوهاي نقاشي 30 هنرمند ايراني بين 22 تا 40 سالند كه به دعوت يك مركز فرهنگي بين المللي به واشنگتن برده شده اند. اين نمايشگاه را كه هدف از آن، ارتقاي پيوندهاي فرهنگي با ايران اعلام شده است، مركز مريدين در آمريكا برپا كرده است. نماينده اين مركز چندي پيش به ايران آمد و پس از بازديد از برخي مراكز فرهنگي- هنري و دانشكده هاي هنري ايران، آثار هنري نسل نقاشان پس از انقلاب را مورد بررسي قرار داده و نهايتاً آثار 30 نقاش را انتخاب كرد. حالا 14 تن از 30 نقاش مورد نظر مريدين در واشنگتن به سر مي برند و ديروز، نمايشگاه نقاشي هايشان رسماً در معرض ديد عموم شهروندان واشنگتني قرار گرفته است.
استوارت هاليدي، مدير مريدين در اين باره به پايگاه اينترنتي اين مركز گفته است: اين نمايشگاه به شهروندان ما كمك مي كند كه ايرانيان را بهتر بشناسند.
هاليدي از اين كه اين همه هنرمند جوان در ايران فعالند از برگزاري اين نمايشگاه اظهار خوشحالي كرده است، ولي حضور رايس در نمايشگاهي كه هاليدي ترتيب داده است، آن هم يك روز پيش از افتتاح نشان مي دهد،  مسأله براي ايالات متحده آمريكا چيزي بيش از آشنايي شهروندانشان با هنر ايران است. سخنان رايس كه به چهره اي ديگر از ايران اشاره دارد، نشان مي دهد او فرصت را غنيمت شمرده و تلاش كرده است افتضاح هنري دولتش را در فيلم 300 با يك مانور تبليغاتي تا حدودي جبران كند. اين نكته وقتي معنادارتر مي شود كه بدانيم هيات امناي مريدين را تعدادي از نمايندگان مجلس آمريكا تشكيل مي  دهند، هرچند كه اين نمايندگان به دموكرات ها(جناح رقيب بوش)نزديك ترند.
سخنگوي وزارت خارجه آمريكا نيز پس از بازديد رايس، حركت او را سمبوليك توصيف كرده است. شان مك كورمك دراين باره گفت: مسأله اي كه اين جا حائز اهميت است اين است كه رايس به نحوي سمبوليك، توجه و تحسين خود را نسبت به محصولات فرهنگ ايراني نشان داد. فرهنگ ايران، فرهنگي عالي است. ايران كشور بزرگي است و ما نبايد بگذاريم اختلافات سياسي دولت هاي ايران و آمريكا، مانع اين گونه تبادلات شوند.
نمايشگاه واشنگتن، نخستين نمايشگاه اين گروه از هنرمندان ايراني در آمريكا است و قرار است 16 هنرمند ديگر نيز در روزهاي آينده(تا 29 ژوئن‎/ 8 تير)نمايشگاه هاي ديگري در ايالت هاي ديگر نظير تگزاس، فلوريدا و لس آنجلس برپا كنند.]]>
</TEXT>
</DOC>
<DOC>
<DOCID>HAM2-860222-002</DOCID>
<DOCNO>HAM2-860222-002</DOCNO>
<ORIGINALFILE>/1386/860222/news/_adabh.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[سنگ كاغذ قيچي؛ 2 روز 10 ميليون]]>
</TITLE>
<TEXT>
<IMAGE>/1386/860222/news/000999.jpg</IMAGE>
<![CDATA[
فارس: فيلم سنگ،كاغذ،قيچي به كارگرداني سعيد سهيلي با گذشت دو روز از اكران عمومي 10 ميليون تومان فروش كرد.
فيلم سينمايي سنگ،كاغذ،قيچي به كارگرداني سعيد سهيلي كه از روز چهارشنبه 19 ارديبهشت بر پرده سينماهاي تهران و شهرستان ها اكران خود را آغاز كرده است به گفته پخش كننده اش با گذشت دو روز از اكران 10 ميليون تومان فروش داشته است. سنگ،كاغذ،قيچي در جشنواره سال گذشته فيلم فجر شركت داشت و در آن امين حيايي،انديشه فولادوند، شهرام حقيقت دوست، رامتين خدا پناهي،  نيلوفر خوش خلق و جمشيد هاشم پور به ايفاي نقش مي پردازند. حميد اعتباريان تهيه كننده اين فيلم است و پخش آن را فيلميران برعهده دارد. در خلاصه داستان اين فيلم آمده است: حاج مرتضي گفت به رضا بگين‎/ هم تير و تركش، هم ميدون مين‎/ همه شون بيان به آدرس من‎/ سيدرضا گفت به روح مسعود‎/ تو تير و تركش، بي چكمه بي كلت‎/ هر جا بپيچه با كله ميام‎/ با صدا تا حجله، چهل تا چلچراغ. سنگ،كاغذ،قيچي همزمان با تهران در شهرستانهاي اصفهان،شيراز،مشهد،اهواز،رشت،كرمان،ساري،زنجان وكرمانشاه اكران مي شود.]]>
</TEXT>
</DOC>
<DOC>
<DOCID>HAM2-860222-003</DOCID>
<DOCNO>HAM2-860222-003</DOCNO>
<ORIGINALFILE>/1386/860222/news/_adabh.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[3 خبر از حال و احوال تئاتر
سلطان و سياه علي نصيريان به صحنه بازمي گردند]]>
</TITLE>
<TEXT>
<![CDATA[گروه ادب و هنر هرچند نمايشگاه بين المللي كتاب تهران، تقريباً تمام حوزه هاي فرهنگي هنري ديگر را تحت تأثير خود قرار داده است، اما در تئاتر، پس از تعطيلات طولاني يكي دوماه گذشته، خبرها هر روز بيشتر و بهتر مي شود.
نخستين خبر، دومين نشست تخصصي آسيب شناسي تئاتر كودك و نوجوان است كه خردادماه برگزار خواهدشد. دبير سمينارهاي پژوهشي كانون تئاتر كودك و نوجوان درباره اين نشست به ايسنا گفته است: هنوز جزئيات موضوع قابل بررسي در اين نشست به طور كامل مشخص نشده است و افرادي هم كه قرار است پيرو اين موضوع دعوت شوند تا هفته آينده معلوم مي شوند.
در نشست نخست كه زمستان سال 85 در تالار هنر برگزار شد، بهروز غريب پور، داوود كيانيان، مصطفي رحماندوست و اردشير صالح پور حضور داشتند.
اما همواره اخبار مربوط به اجرا، اهالي تئاتر را خوشحال تر مي كند و حالا خبر مي رسد كه جمشيد داورپناه قصد دارد نمايش سلطان و سياه نوشته علي نصيريان را پس از حدود 10 سال دوباره در تالار سنگلج به روي صحنه ببرد. اين نمايش در اواخر دهه 70 در مجموعه تئاتر شهر و توسط علي نصيريان اجرا شده بود و از فردا با كمي تغييرات، دوباره از ساعت 30/19 و به مدت 10 روز به روي صحنه خواهد رفت.
به جز سلطان و سياه، حسينقلي، مردي كه لب نداشت نيز منتظر سالن است و به گفته كارگردان، كار كاملاً آماده شده است و احتمالاً در روزهاي آينده، يك هفته تا 10 روز در تالار مولوي اجرا خواهد شد.
حسينقلي، مردي... نام شعري از احمد شاملوست كه ناصر سهرابي آن را به متن نمايشي تبديل كرده است. حميد پورآذري، كارگردان كار نيز از حدود يك سال پيش، متن را با گروهي از كودكان افغاني خانه كودك شوش، تمرين كرد. بعد به خانه كودك ناصرخسرو نقل مكان كرد و حالا، او و 15 كودك افغان گروهش، تنها منتظر سالن هستند.]]>
</TEXT>
</DOC>
<DOC>
<DOCID>HAM2-860222-004</DOCID>
<DOCNO>HAM2-860222-004</DOCNO>
<ORIGINALFILE>/1386/860222/news/_adabh.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[هشتمين دوسالانه كاريكاتور، كليد خورد]]>
</TITLE>
<TEXT>
<![CDATA[ايسنا: هشتمين دوسالانه  بين المللي كاريكاتور تهران با موضوع پول در چهار بخش كارتون موضوعي و آزاد، كميك استريپ و كاريكاتور چهره برگزار مي شود.
برگزاركنندگان تا پايان مهرماه سال جاري به كاريكاتوريست هاي دنيا فرصت داده اند تا حداكثر سه اثر اصلي خود را در هر بخش، در اندازه هاي دست كم a4 و حداكثر a3، در بخش مسابقه با موضوع هاي پول، آزاد، كميك استريپ - بدشانسي و كاريكاتور چهره به صورت آزاد ارائه كنند.
هشت هزاردلار، تنديس و لوح يادبود دوسالانه جايزه  ويژه  بخش اصلي است و به نفرات اول تا سوم در هر بخش به ترتيب دوهزار، يك هزارو500 و يك هزار دلار به همراه تنديس و لوح يادبود دوسالانه اعطا مي شود.
اين دور از دوسالانه را مسعود شجاعي طباطبايي دبيري مي كند.]]>
</TEXT>
</DOC>
<DOC>
<DOCID>HAM2-860222-005</DOCID>
<DOCNO>HAM2-860222-005</DOCNO>
<ORIGINALFILE>/1386/860222/news/_adabh.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[حمله يوسا به رئيس جمهور هاي آمريكاي لاتين]]>
</TITLE>
<TEXT>
<IMAGE>/1386/860222/news/001017.jpg</IMAGE>
<![CDATA[
گروه ادب و هنر ماريو بارگاس يوسا، نويسنده سياستمدار پرويي، يك بار ديگر از رئيس جمهور ونزوئلا به شدت انتقاد كرد.
يوسا كه خود تاكنون دو بار در انتخابات رياست جمهوري پرو شركت كرده و شكست خورده است، علاوه بر هوگو چاوز رئيس جمهوري بوليوي و شيلي را نيز به باد انتقاد گرفت و يك بار ديگر نشان داد، به همان نسبت كه نويسنده است، هنوز رؤياي رياست جمهوري را نيز در سر دارد. مهر در اين باره مي نويسد:
يوسا در گفتگويي با مجله اسپانيولي زبان ترا، چاوز را فردي رياست طلب خواند و گفت: امروز در آمريكاي لاتين دلايل زيادي براي خوشبيني يا بدبيني وجود دارد. با اين حال بدترين رويدادها در ونزوئلا روي مي دهد و بدترين بدبيني ها متوجه اين كشور است.
يوسا ادامه مي دهد: او نماد بدترين وارث امپراتوري اسپانيا در آمريكاي لاتين است. به نظر من چاوز كسي است كه خودش نفت را به آمريكايي ها مي فروشد و صدايش را درنمي آورد.
نويسنده رمان مشهور سال هاي سگي درباره رئيس جمهور بوليوي نيز گفت: مورالس شخصي عملگرا است اما به هيچ دردي نمي خورد.
يوسا انتقادات سياسي خود را به همين جا ختم نكرده و درباره رئيس جمهور شيلي نيز گفته است: او قادر نيست كسي را خرسند كند.]]>
</TEXT>
</DOC>
<DOC>
<DOCID>HAM2-860222-006</DOCID>
<DOCNO>HAM2-860222-006</DOCNO>
<ORIGINALFILE>/1386/860222/news/_adabh.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[كوتاه]]>
</TITLE>
<TEXT>
<![CDATA[اكبر عبدي، مظفرالدين شاه
]]>
<IMAGE>/1386/860222/news/001002.jpg</IMAGE>
<![CDATA[
اكبر عبدي در فيلم تازه محمدرضاورزي در نقش مظفرالدين شاه قاجار جلوي دوربين رفت.فيلم تازه محمدرضا ورزي سازنده فيلم ابراهيم خليل الله ومجموعه هايي چون صدراعظم و كاخ تنهايي، به ماجراي ورود سينماتوگراف به ايران تا آغاز دوران مشروطيت نگاهي متفاوت دارد. آن طور كه فارس نوشته، اين فيلم با نام موقت بازيگر از دوشنبه اين هفته در كاخ سعدآباد تهران جلوي دوربين رفته است.
مجموعه  شعر احمدرضا احمدي
]]>
<IMAGE>/1386/860222/news/000996.jpg</IMAGE>
<![CDATA[
تازه ترين مجموعه  شعر احمدرضا احمدي به نمايشگاه كتاب رسيد. اين مجموعه با نام چاي در غروب جمعه روي ميز سرد مي شود در دو بخش آبي آسمان و آبي دريايي به مسعود كيميايي تقديم شده است. مجموعه  يادشده كه در 229 صفحه و شمارگان يك هزارو650 نسخه از سوي نشر ثالث منتشر شده است، با بخشي از كتاب "راه ها و كوره راه هاي شعر" پل الوار با ترجمه  فريدون رهنما آغاز مي شود.
آواز گنجشك هاي مجيدي
]]>
<IMAGE>/1386/860222/news/001011.jpg</IMAGE>
<![CDATA[
مدير توليد فيلم آواز گنجشك ها گفت: عوامل قطعي سازنده تازه ترين فيلم مجيد مجيدي تا اواخر ارديبهشت مشخص خواهد شد.جوادنوروزبيگي درباره بازيگران فيلم گفت: هنوز بازيگران و عوامل اصلي توليد فيلم آواز گنجشك ها قطعي نشده اند و تا آخر هفته، فهرست عوامل سازنده آواز گنجشك ها قطعي خواهد شد. هفته گذشته بازي رضا ناجي  در نقش مرد ترك زبان مورد نظر مجيد مجيدي قطعي شده است.
خاطرات هسته اي لاريجاني
]]>
<IMAGE>/1386/860222/news/001005.jpg</IMAGE>
<![CDATA[
دبير شوراي عالي امنيت ملي گفت:  خاطرات اين دوره از تاريخ مسايل هسته اي ايران مكتوب خواهد شد.
علي لاريجاني، مسئول مذاكرات هسته اي ايران در اين باره توضيح داد: نوشتن در باره موضوع فعاليت هاي هسته اي ايران كه با اهداف صلح جويانه انجام مي شود حساسيت هاي خاص خود را دارد و نيازمند گذشت زمان است.
فرمان آرا و خاك آشنا
]]>
<IMAGE>/1386/860222/news/001008.jpg</IMAGE>
<![CDATA[
فيلمبرداري فيلم خاك آشنا ساخته جديد بهمن فرمان آرا، خرداد ماه در كردستان آغاز خواهد شد. خاك آشنا كه فضايي جدا از سه گانه فرمان آرا درباره مرگ دارد، درباره  جواني است كه در فرار از زندگي شهري و معضلات آن، از شهر به روستايي نزد دايي  خود كوچ مي كند. خاك آشنا دي ماه سال گذشته از سوي شوراي صدور پروانه فيلمسازي  35 ميليمتري، پروانه ساخت دريافت كرده، اما فرمان آرا تصميم گرفت فيلم را در فضاي فصل بهار در كردستان جلوي دوربين ببرد.]]>
</TEXT>
</DOC>
<DOC>
<DOCID>HAM2-860222-007</DOCID>
<DOCNO>HAM2-860222-007</DOCNO>
<ORIGINALFILE>/1386/860222/news/_adabh.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[با نمايشگاه بيستم]]>
</TITLE>
<TEXT>
<![CDATA[امام علي رحمان رئيس جمهور تاجيكستان روز چهارشنبه نمايشگاه كتاب تهران را به شكل قهرآميز ترك كرد. وي طي اعلام قبلي رسانه ها در ساعت 30/12 روز چهارشنبه 19 ارديبهشت 1386 در محل ورودي سالن دكتر كاظمي در شبستان مصلي تهران و محل استقرار ناشران عمومي حضور يافت و بعد از دقايقي در حالي كه هيچ يك از مسئولين نمايشگاه در محل حضور نيافته بودند با دلخوري نمايشگاه را ترك كرد.
مديرعامل خانه كتاب گفت: بر اساس قرارداد خانه كتاب با پيمانكار، بازسازي محل دايمي سراي اهل قلم تا پايان خردادماه به اتمام مي رسد و به اين ترتيب شاهد دائمي شدن فعاليت اين بخش خواهيم بود. سيد مهدي جهرمي افزود: طبق قرارداد با پيمانكار، كار بازسازي ساختمان محل دائمي سراي اهل قلم تا پايان خردادماه سال جاري به پايان مي رسد.
فروش "خروس" ابراهيم گلستان در نمايشگاه ممنوع اعلام شد. هچنين ناشران ديگري به اين ترتيب از ممنوع شدن فروش كتاب هاي شان خبر دادند: در نشر اميد فردا، فروش آثار صادق هدايت، در نشر افكار، كتاب "ذهنتان يارتان" نوشته ي فاكيونك ميفام، و در نشر ثالث "52 ترانه" به همراه هشت كتاب، كه ناشر نام شان را عنوان نكرد، ممنوع اعلام شده است. در نشر آسيم نيز فروش " قدرت يابي ريكي" و "روح ريكي" ممنوع، و مجوز اين دو كتاب لغو شده است.
گزيده ي شعرهاي هوشنگ ابتهاج(ه.ا.سايه)در قطع جيبي منتشر شد. مجموعه ي آينه در آينه، برگزيده ي شعر سايه به انتخاب محمدرضا شفيعي كدكني، از سوي نشر چشمه براي اولين بار در قطع جيبي منتشر، و در نمايشگاه كتاب امسال ارايه شده است. اين كتاب در 211 صفحه و با شمارگان سه هزار نسخه منتشر شده است.
سازمان انتشارات جهاد دانشگاهي به عنوان مسؤول طرح ساماندهي و اعزام كاروان هاي دانشجويي، براي تمامي واحدهاي جهاد دانشگاهي كه اقدام به اجراي طرح بازديد از بيستمين نمايشگاه بين المللي كتاب تهران كردند، به عنوان سرانه براي هر دانشجو مبلغي را درنظر گرفته است. اين سازمان همچنين با هدف توسعه و ترويج كتاب و كتاب خواني و مساعدت در جهت تهيه كتاب هاي مورد نياز دانشگاهيان، به استادان و دانشجويان شركت كننده در اين طرح، بن كتاب اهدا مي كند.
تازه ترين رمان فريده گلبو با عنوان آواي مقدس و دختر خياط در بيستمين نمايشگاه بين المللي كتاب تهران ارايه شد. اين كتاب كه پس از هشت ماه مجوز انتشار گرفته، دهمين رمان گلبو است، كه توسط نشر علم منتشر شده است.
معاون هنري وزير فرهنگ و ارشاد اسلامي گفت: يارانه هاي وزارت فرهنگ و ارشاد اسلامي به جاي ناشران به سوي مخاطبان و مصرف كنندگان كتاب هاي هنري هدايت مي شود. ممد ايماني خوشخو افزود: كتاب هاي هنري به چند بخش تقسيم مي شود كه بخشي كتاب هاي آموزش هنري، بخشي كتاب هاي توليدات هنري در حوزه تجسمي و بخشي نيز كتاب هايي در حوزه نظريه پردازي هنر است.
مسئول روابط عمومي انتشارات كانون پرورش فكري گفت: متأسفانه بسياري از مطبوعات به سياه نمايي درباره نمايشگاه بيستم پرداخته اند. رضايي افزود: هرچند نمايشگاه بيستم مشكلاتي دارد اما بازتاب هاي برخي رسانه ها به خوبي نشان دهنده سياه نمايي آنهاست.
برخي ناشران و نويسندگان همچون منتظر القائم - مدير نشر كوير، باقرزاده - مدير نشر توس، آصف نويسنده كودكان و نوجوانان، و تعدادي ديگر از فعالان عرصه كتاب طي بازديد حدادعادل با طرح انتقاد نسبت به عملكرد وزارت ارشاد از مجلس شوراي اسلامي و حدادعادل درخواست كردند كه مشكلات مميزي بي ضابطه، سياست هاي حمايتي و ديگر معضلات گريبانگير حوزه نشر را پيگيري كند.
مسابقه نمادهاي وحدت به همت ستاد عالي كانون هاي فرهنگي و هنري مساجد كشور در غرفه مسجد مكان وحدت، واقع در سالن انسجام اسلامي بخش فعاليت هاي جنبي نمايشگاه كتاب برگزار مي شود.اين مسابقه به نمادهاي شش گانه وحدت اختصاص دارد.
موسسه انتشارات حكمت در بيستمين نمايشگاه بين المللي كتاب تهران دايره العمارف راتلج را با تخفيف 66 درصدي عرضه كرده است. اين دايره العمارف به صورت مجموعه اي 10 جلدي و به زبان انگليسي است. علاقه مندان براي تهيه اين مجموعه مي توانند در غرفه انتشارات حكمت ثبت نام كرده و بعد از ايام نمايشگاه براي تحويل مجموعه اقدام كنند.
جلد اول فرهنگ شش جلدي آثار ايراني اسلامي در نمايشگاه كتاب امسال عرضه شده است. فرهنگ آثار ايراني اسلامي زير نظر احمد سميعي و با همكاري رضا سيدحسيني و سيدعلي آل داوود در شش جلد منتشرخواهد شد.
رمان زير چاپ " طوفان ديگري در راه است " نوشته سيد مهدي شجاعي در نمايشگاه با 25 درصد تخفيف پيش فروش مي شود.اين كتاب اولين رمان اجتماعي سيد مهدي شجاعي است كه قرار بود توسط نشر كتاب نيستان در نمايشگاه كتاب عرضه شود كه اين امر محقق نشد. به اين دليل اثر ياد شده با 25 درصد تخفيف به فروش مي رسد و پس از انتشار توسط پست به آدرس كساني كه اين كتاب را خريداري كرده اند، ارسال خواهد شد.
روي ماه خداوند را ببوس، نوشته مصطفي مستور همزمان با بيستمين نمايشگاه بين المللي كتاب تهران به چاپ هجدهم رسيد.اين اثر در سال 85 چهار بار تجديد چاپ شده كه اكنون توسط نشر چشمه به چاپ هجدهم رسيده و در نمايشگاه عرضه شده است.]]>
</TEXT>
</DOC>
<DOC>
<DOCID>HAM2-860222-008</DOCID>
<DOCNO>HAM2-860222-008</DOCNO>
<ORIGINALFILE>/1386/860222/news/_adabh.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[پايان فصل بيستم كتاب]]>
</TITLE>
<TEXT>
<IMAGE>/1386/860222/news/001101.jpg</IMAGE>
<![CDATA[
گروه ادب و هنر- امروز شنبه 22 ارديبهشت، مراسم پاياني بيستمين نمايشگاه بين المللي كتاب تهران در مصلاي امام خميني(ره)برگزار مي شود.
اما اين در واقع آخرين مراسم نمايشگاه بيستم نيست. درهاي مصلاي امام تا ساعت 9 امشب باز است و طبيعتاً مثل هر روز علاوه بر نمايش و فروش كتاب هاي ايراني و خارجي، برنامه هاي متعددي نيز برگزار خواهد شد.
با وجود اين، مسئولان وزارت ارشاد امروز بعدازظهر، غلامعلي حداد عادل را دعوت كرده اند تا يك بار ديگر و براي آخرين بار در نمايشگاه بيستم حضور يابد و به عنوان سخنران مراسم پاياني، در جمع علاقه مندان و فعالان حوزه كتاب و كتابخواني سخن بگويد.
علاوه بر رئيس مجلس شوراي اسلامي، محمدحسين صفارهرندي، وزير فرهنگ و ارشاد اسلامي و معاون فرهنگي اش، محسن پرويز كه رئيس نمايشگاه امسال هم بود، در اين مراسم حضور دارند.
آن طور كه اعلام شده، قرار است در مراسم امروز ناشران برگزيده سال 1385 معرفي شوند. ضمن آن كه ناشر نمونه بيستمين نمايشگاه بين المللي كتاب تهران هم امروز جايزه اش را دريافت مي كند و به اين شكل، پرونده نمايشگاه بيستم، پرحاشيه ترين نمايشگاه پس از انقلاب، براي يك سال بسته خواهد شد...اما اين پرونده در واقع بسته نخواهد شد. نمايشگاه امسال كه بدون  شك پرحاشيه ترين نمايشگاه در طول 20 دوره برگزاري بود، دست كم اين حسن را داشت كه براي نخستين بار مسئولان كشور را به طور جدي با مسأله فضاي مناسب نمايشگاه كتاب، روبه رو ساخت. بنابراين، شايد بايد پذيرفت كه پايان نمايشگاه امسال، در واقع آغاز بررسي جدي گزينه هاي گوناگون يا دست كم تلاش براي دستيابي به راه حلي سريع و عملي است؛ چرا كه اگر از همين حالا به فكر نمايشگاه سال آينده نباشيم، شايد داستان 4 ماه بحث و جدل و حاشيه كه تقريباً همه مسئولان مرتبط را به خود مشغول ساخت سطور بيشتري بيابد.]]>
</TEXT>
</DOC>
<DOC>
<DOCID>HAM2-860222-009</DOCID>
<DOCNO>HAM2-860222-009</DOCNO>
<ORIGINALFILE>/1386/860222/news/_akhar.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس: همشهري / مجتبي جانبخش]]>
</TITLE>
<TEXT>
<IMAGE>/1386/860222/news/001038.jpg</IMAGE>
<![CDATA[
نخستين دوره مسابقات مچ اندازي قهرماني كشور روز پنج شنبه گذشته به ميزباني تربيت بدني شهرداري تهران برگزارشد.]]>
</TEXT>
</DOC>
<DOC>
<DOCID>HAM2-860222-010</DOCID>
<DOCNO>HAM2-860222-010</DOCNO>
<ORIGINALFILE>/1386/860222/news/_akhar.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<IMAGE>/1386/860222/news/001089.jpg</IMAGE>
<![CDATA[
كاهش 12درصدي قيمت لوازم خانگي صوتي و تصويري
در نيمه نخست هرسال، ميزان تقاضاي خريد لوازم خانگي و صوتي و تصويري به  طور طبيعي كاهش مي يابد و واردكنندگان اين نوع كالاها با دريافت سود كمتر، كالاهاي خود را به بازارهاي مصرف عرضه مي كنند.
نگاهي به آگهي هاي تبليغاتي توليدكنندگان لوازم خانگي به ويژه صوتي و تصويري كه قيمت هاي پيشين را خط زده و روي قيمت هاي جديد با دست كم 10 تا20 درصد تخفيف مانور مي كنند به طور كامل گوياي كاهش تقاضا و ارزان شدن قيمت هاست. اين موضوع سبب شده تا قيمت اين كالاها بين 5 تا??درصد در بازار داخلي كاهش يابد.
علاوه بر كاهش تقاضا، انباشته شدن اين نوع كالاها در انبارها و كاهش قيمت 5 درصدي محصولات از سوي شركت هاي توليدي از عوامل كاهش قيمت لوازم خانگي، صوتي و تصويري بوده است. به نظر مي رسد اين كاهش بيشتر شامل توليدات داخلي بوده است. اين موضوع شامل توليدات داراي مارك هاي متفرقه اي كه سعي مي كنند با كاهش قيمت  تمام شده و قيمت فروش، نقشي در بازار رقابت داشته باشند نيز مي شود. به گفته فروشندگان بازار لوازم خانگي، صوتي و تصويري، در حال حاضر بسياري از كالاهاي موجود در بازار، داراي مارك هاي تقلبي هستند و به نام كشورهاي معروف دنيا وارد شده اند. به گفته رئيس اتحاديه لوازم صوتي و تصويري تهران، اين كالاها در كشورهاي چين، تايوان و كره جنوبي و يا بازار مشترك توليد و با مارك هاي كشورهاي اروپايي عرضه مي شوند.]]>
</TEXT>
</DOC>
<DOC>
<DOCID>HAM2-860222-011</DOCID>
<DOCNO>HAM2-860222-011</DOCNO>
<ORIGINALFILE>/1386/860222/news/_akhar.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[كارت سوخت من كجاست؟
چند شب قبل مسئولان نهادهاي مرتبط با صدور كارت هوشمند سوخت در يك برنامه تلويزيوني اعلام كردند، كارت سوخت تمام خودروهاي پلاك ايران صادر شده و اگر كارتي به دست صاحب آن نرسيده به دليل اشكال در نشاني مالك خودرو بوده است. اما از زمان پخش آن برنامه تا ديروز، تعداد قابل توجهي از شهرونداني كه خودروهايشان داراي پلاك ايران است و نشاني آنها نيز در بانك اطلاعاتي نيروي انتظامي صحيح درج شده با روزنامه تماس گرفتند و مدعي شدند كه كارت سوخت آنها هنوز صادر نشده است. هنگامي كه آنها وضعيت صدور كارت خود را از طريق سايت پليس پيگيري مي كنند جمله، اطلاعات خودرو شما براي صدور كارت سوخت ارسال شده است لطفا چند روز ديگر پيگيري نماييد، روي صفحه مانيتور نقش مي بندد.همچنين اين روزها كمتر مي توان جايگاه سوخت رساني در شهر پيدا كرد كه بدون كارت سوخت، بنزين عرضه كند. جالب تر اينكه ماموران جايگاههاي سوخت رساني با آنكه كارتهاي اضطراري سوخت در اختيار دارند، تمايل چنداني براي ارائه خدمات به خودروهاي بدون كارت ندارند و پس از چند دقيقه سئوال و جواب از راننده، سرانجام حاضر مي شوند از كارت اضطراري خود استفاده كنند. در چنين شرايطي تعيين تكليف اين گروه از رانندگان، از سوي مراجع مسئول، ضروري به نظر مي رسد.
سيگار فروشي به كودكان
برخي كيوسك داران با نصب برچسب "فروش سيگار فقط به افراد بالاي 18سال" مخالفت خود را با عملكرد همكاران شان كه به سن و سال خريداران دخانيات توجهي ندارند، نشان دادند. با اينكه به لحاظ قانوني فروش سيگار به كودكان ممنوع اعلام شده است اما مي توان به يقين گفت اكثريت قريب به اتفاق كيوسك داران و مغازه داران به هر كودكي با هر سن و سالي سيگار مي فروشند. براي امتحان اين موضوع كافي است تا يك كودك 6يا 7 ساله را براي خريد سيگار به مغازه بفرستيم تا وي با يك بسته سيگار خريداري شده بازگردد. نشر آمار هاي گوناگون از رسوخ مصرف مواد دخاني به گرو ه هاي سني پايين به روشني گوياي اهميت قوانيني است كه براي جلوگيري از همين ناهنجاري هاي اجتماعي وضع شده اند. اما در حالي كه در چند ماه گذشته، نصب برچسب قيمت و ديگر بايد هاي صنفي بيشتر رنگ اجرايي به خود مي گيرد، اين سئوال پيش مي آيد كه با وجود گسترش استعمال دخانيات و مواد مخدر كه از تبعات مصرف سيگار تلقي مي شود، چرا قانون منع فروش دخانيات به كودكان و نوجوانان جدي گرفته نمي شود.
سايت  سرقت
گويا قصه كلاهبرداري هاي حرفه اي اينترنتي به برخي شركت ها ي غيرمجازختم نمي شود و انواع كلاهبرداراني كه از فضاي اينترنت و ناآگاهي افراد براي مقاصد سوء خود استفاده مي كنند به طراحي سايت هاي سرقت اطلاعات مالي روي آورده اند. براي نمونه در حال حاضر فضاي اينترنت ميزبان سايت هايي است كه به شكل سايت هاي بانك هاي گوناگون ظاهر مي شوند و از كاربر مي خواهند تا براي ادامه ارائه خدمات، شماره رمز كارت اعتباري خود را وارد كند. اگر چه تا چندي پيش اين موضوع بيشتر در كشور هاي خارجي روي مي داد اما دستگيري چند سارق حرفه اي كه از اين طريق حساب 350 شهروند تهراني را خالي كردند نشان داد سايت هاي سرقت به شهروندان ايراني نيز خدمات مي دهند. به گفته كارشناسان، تغيير گاه به گاه رمز كار ت هاي اعتباري كه متاسفانه هنوز بين كاربران متداول نشده يكي از ملزومات حفظ و نگهداري محتويات حساب هاي بانكي است.
اسكن پرونده
از گوشه و كنار شهر خبر مي رسد برخي ادارات ثبت، كار اسكن پرونده هاي ثبتي خود را آغاز كرده اند. براي نمونه فقط در اداره ثبت اسناد شميرانات بيش از 460هزار پرونده ثبتي پس از 85 سال در رايانه ثبت شد. طرح اسكن و ساماندهي پرونده ها در اين اداره از تيرماه سال گذشته شروع شد و اكنون پس از گذشت 8 ماه به پايان رسيد. با اجراي طرح هايي از اين قبيل به طور حتم آمار جعل و فرسايش پرونده ها كاهش يافته و دستيابي به آن ها نيز تسريع مي شود. در حال حاضر ثبت اسناد واحد شميرانات تنها واحد ثبتي نيمه مكانيزه كشور محسوب مي شود.
شركت هاي كاغذي
در چند ماه گذشته، تعداد شاكياني كه براي كار منزل با شركت هاي ارائه دهنده اين خدمات تماس گرفته بودند به شدت افزايش يافته است. خانواده هايي كه اخبار حوادث را آنچنان جدي نمي گرفتند، طعمه آگهي هايي شدند كه اين روز ها روي تيرهاي چراغ برق و غيره نصب مي شود و فقط با ارائه يك شماره تلفن همراه، كارگران ناشناس را به خانواد ه ها معرفي  كرده است. با اينكه در نوع ارائه خدمات شركت هاي كار در منزلي كه داراي مجوز كسب هستند كاستي هايي مشاهده مي شود اما شناخت و لزوم وجود ضامن و يا وثيقه براي استخدام آن ها ضريب اطمينان ورود اين افراد را به حريم خصوصي شهروندان تا حدود زيادي تضمين مي كند، به ويژه آن كه اين شركت ها موظفند هرگونه ضرر و يا كم كاري فرد و يا تخلف هاي ديگر را پيگيري كنند و به هرحال نمي توانند با وجود شكايات بيش از حد به كار خود ادامه دهند. اما اين تبليغات كاغذي روي ديوار هاي محله هاي شمال شهر حكايت ديگري است. برخي از اين شركت ها كه به هيچ عنوان وجود خارجي ندارند با هدف پرداخت دستمزد كمتر به كارگر از هر فرد ناشناسي استفاده مي كنند و يا با همكاري افراد سابقه دار به راحتي به منازل مردم راه مي يابند. شايد سردرگمي متقاضيان خدمات در منزل از اين كاستي نيز ناشي شود كه بسياري از شركت هاي خوشنام و بدون شاكي خاص هنوز اقدام به ثبت شركت و اخذ مجوز نكرده اند. البته نرخ خدمات اين شركت ها با شركت هاي ثبت شده تفاوت داشته و ارزانتر است.]]>
</TEXT>
</DOC>
<DOC>
<DOCID>HAM2-860222-012</DOCID>
<DOCNO>HAM2-860222-012</DOCNO>
<ORIGINALFILE>/1386/860222/news/_akhar.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[نمايش و نقد فيلم
سومين جلسه از سلسله برنامه هاي خانه فيلم نور موزه هنرهاي ديني امام علي(ع)در سال 86 كه به موضوع هويت شناسي معطوف است با نمايش فيلم هاي من و عروسكم و نزديكتر از نفس برگزار مي شود.اين دو فيلم كوتاه كاري از پريوش نظريه بازيگر و كارگردان حوزه سينماست، كه در ساعت 17 روز دوشنبه 24 ارديبهشت ماه به روي پرده مي رود. نشست نقد و بررسي اين فيلم ها نيز در سرسراي نور موزه هنرهاي ديني امام علي(ع)واقع در خيابان ولي عصر، روبروي بزرگراه نيايش، بلوار اسفنديار، شماره 35 برگزار مي شود.
نمايشگاه آشنايي با عوارض موادمخدر
فرهنگسراي خاوران نمايشگاه آشنايي با عوارض مواد مخدر را برگزار مي كند. اين نمايشگاه در راستاي ارتقاي سطح آگاهي اقشار مختلف در خصوص ناهنجاري هاي اجتماعي با عنوان آشنايي با عوارض اعتياد به مواد مخدر تا 25 ارديبهشت برگزار مي گردد.علاقمندان براي بازديد از نمايشگاه مي توانند از ساعت 9 تا 19 به فرهنگسراي خاوران واقع در ميدان خراسان خيابان خاوران مراجعه كنند.
حل تست هاي احتمالي
فرهنگسراي بانو همزمان با نزديك شدن به ايام كنكور 86 اقدام به برگزاري همايش جمع بندي فيزيك و حل تست هاي احتمالي فيزيك كرده است.شروع كلاسها از 5 خرداد است. علاقمندان براي ثبت نام و كسب اطلاعات بيشتر مي توانند به نشاني خيابان وليعصر(عج)، ضلع شمالي پارك ساعي، كوي ساعي، فرهنگسراي بانو مراجعه كنند و يا با تلفن هاي 88799998 و 8-88786275 تماس بگيرند.]]>
</TEXT>
</DOC>
<DOC>
<DOCID>HAM2-860222-013</DOCID>
<DOCNO>HAM2-860222-013</DOCNO>
<ORIGINALFILE>/1386/860222/news/_akhar.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسابقه با جايزه]]>
</TITLE>
<TEXT>
<![CDATA[كدام مرجع؟
فتواي تحريم تنباكو توسط كداميك از مراجع صادرشد؟
a )، آيت الله ميرزاحسن شيرازي b)، آيت الله ابوالحسن اصفهاني
‍‍c )آيت الله محمدتقي خوانساري d)،آيت الله سيدمحسن حجت
نحوه شركت در مسابقه:شركت كنندگان بايد يكي از گزينه هاي a ,b ,c ,d را حداكثر تا ساعت 19 امروز به شماره 3000251(بدون پيش شماره)و دارندگان تلفن هاي تاليا و ايرانسل به شماره 09122029165 اس ام اس كنند. به حساب 12 نفر از افرادي كه پاسخ صحيح داده باشند(5 نفر از تهران، 5 نفر از شهرستان ها و 2 نفر از مشتركان سرويس sms خبري)جايزه نقدي واريز مي شود. شماره تلفن همراه برندگان در شماره بعدي روزنامه چاپ مي شود و همكاران ما به منظور دريافت شماره حساب بانكي با آنها تماس مي گيرند.
2 جايزه ويژه براي مشتركان sms خبري: اين مشتركان بايد در صورت شركت در مسابقه پس از تايپ گزينه صحيح، عبارت sms را درج و سپس ارسال كنند. گفتني است شانس مشتركان sms خبري، 10 برابر بيش از ساير شركت كنندگان است.
شماره تلفن برندگان مسابقه 82
]]>
<IMAGE>/1386/860222/news/001095.jpg</IMAGE>
</TEXT>
</DOC>
<DOC>
<DOCID>HAM2-860222-014</DOCID>
<DOCNO>HAM2-860222-014</DOCNO>
<ORIGINALFILE>/1386/860222/news/_bourse.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[مس، از فولاد پيش افتاد
شركت ملي صنايع مس ايران از فولاد مباركه اصفهان پيش افتاد و عنوان بزرگترين شركت بورس را در اختيار گرفت]]>
</TITLE>
<TEXT>
<IMAGE>/1386/860222/news/000984.jpg</IMAGE>
<![CDATA[
سهم مس و فولاد از بازار
در حال حاضر ارزش بازار سهام مس به 29 هزار و 900 ميليارد ريال رسيده در حالي كه ارزش سهام فولاد مباركه در 29 هزار و 200 ميليارد ريال در نوسان است. به اين ترتيب 6/7 درصد از كل ارزش هاي موجود در بورس به سهام مس و 5/7 درصد از آن به سهام فولاد اختصاص دارد.
گروه بورس- تازه ترين گزارش هاي دريافتي حاكي ازآن است كه سهام مس براي اولين بار در دو ماه گذشته از فولاد پيش افتاده و عنوان بزرگترين شركت بورس را در اختيار گرفته است.
شركت ملي مس بهمن ماه پارسال بلافاصله پس از تعيين قيمت در تالارهاي معاملات سهام، با ارزش بازاري معادل 22 هزار و 700 ميليارد ريال به صدر جدول بزرگان بورس تهران رفت، اما در اسفند ماه و همزمان با عرضه سهام فولاد، شركت مس در رتبه دوم جاي گرفت و فولاد با ارزش بازاري معادل 29 هزار ميليارد ريال رتبه نخست را در اختيار گرفت.
اما آخرين آمار معاملات سهام در هفته گذشته نشان مي دهد، ارزش سهام مس 700 ميليارد ريال از فولاد مباركه بيشتر شده و اين شركت بار ديگر عنوان بزرگترين شركت بورس بدست آورده است.
آمار چه مي گويد
طبق آمار موجود، در حال حاضر ارزش بازار سهام مس به 29 هزار و 900 ميليارد ريال رسيده در حالي كه ارزش سهام فولاد مباركه در 29 هزار و 200 ميليارد ريال در نوسان است. به اين ترتيب 6/7 درصد از كل ارزش هاي موجود در بورس به سهام مس و 5/7 درصد از آن به سهام فولاد اختصاص دارد. طبق آخرين اطلاعات موجود صعود سهام مس در حالي روي داد كه اين شركت از نظر پيش بيني سود عملكرد و ميزان سرمايه در رتبه هاي پايين تر از فولاد ايستاده است.
دليل صعود
به باور كارشناسان دليل صعود سهام مس و سكون سهام فولاد را بايد در نحوه عرضه اوليه سهام آن ها جستجو كرد. سازمان خصوصي سازي در زمان عرضه سهام مس اين شركت را با قيمت معقولانه تري روي تابلوي بورس برد، اما در زمان عرضه فولاد با توجه به فشارهاي بيروني سهام فولاد به اصطلاح فعالان بورس با قيمت پر در تالارهاي بورس عرضه شد.
به نظر مي رسد مسئولان خصوصي سازي در ادامه عرضه سهام شركت هاي دولتي بايد به تجربه متفاوت دو شركت مس و فولاد توجه شايسته اي داشته باشند.
ماجراي مس
ماجراي مس به همين جا ختم نمي شود، آمار موجود نشان مي دهد از اول ارديبهشت ماه به اين سو سهام اين شركت از نظر ميزان رشد قيمت در رتبه دوم بورس جاي داشته است. در حالي كه در اين مدت كابل البرز با توجه به رشد 26 درصدي قيمت سهامش در رتبه اول ايستاده،  ارزش هر سهم شركت مس با رشد 3/22 درصدي روبرو شده است.
مس در عين حال پرطرفدارترين سهام بورس در طول ارديبهشت ماه نيز بوده است. در اين مدت تعداد خريداران سهام مس به مرز 13 هزار نفر رسيده است در اين مدت 775 ميليارد ريال از نقدينگي بورس به سوي سهام مس روانه شده است. در ارديبهشت ماه 195 ميليون سهم مس به سبد سهامداران جديد واريز شده است.
كارنامه
اين گزارش حاكي است: در طول دوره سپري شده از ارديبهشت ماه امسال سهام 225 شركت بورس بين فعالان بازار مبادله شده در اين مدت 45 هزار نفر براي خريد721 ميليون سهام عرضه شده در تالار هاي بورس دو هزار و 600 ميليارد ريال از نقدينگي شان را پرداخته اند.]]>
</TEXT>
</DOC>
<DOC>
<DOCID>HAM2-860222-015</DOCID>
<DOCNO>HAM2-860222-015</DOCNO>
<ORIGINALFILE>/1386/860222/news/_bourse.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[در معاملات هفته
ايران خودرو، هواي بورس را ابري كرد]]>
</TITLE>
<TEXT>
<![CDATA[گروه بورس- هواي شاخص   هاي بورس تهران هفته گذشته ابري بود.
در پايان معاملات اين هفته شاخص كل با 178 واحد افت به 9 هزار و 580 رسيد. عمده ترين دليل افت شاخص در هفته گذشته مربوط به بازگشايي نماد ايران خودرو در روز يكشنبه بود. در اين روز نماد ايران خودرو به همراه 15 شركت ديگر براي ادامه معاملات باز شد.
مدت ها بود سازمان بورس نماد 16 شركت را به صورت همزمان باز نكرده بود اما اين بازگشايي نمادها در نهايت منجر به افت شاخص به ميزان 200 واحد شد كه سهم ايران خودرو از اين ميزان به تنهايي 155 واحد بود و شركت هاي ديگر نيز در مجموع 50 واحد شاخص بورس را پايين كشيدند. در اين هفته همچنين شاخص هاي بازده بازار و صنعت نيز با افت هاي سنگيني مواجه شدند. شاخص بازده بازار 560 واحد و شاخص صنعت 150 واحد نزول كردند. شاخص مالي نيز با 76 واحد كاهش به كار خود پايان داد.
اما به رغم كاهش شاخص ها در اين هفته حجم معاملات بورس با 5/2 درصد رشد همراه بود به طوري كه از 227 ميليون سهم در هفته اول ارديبهشت ماه به 233 ميليون و 300 هزار سهم رسيد. ارزش معاملات نيز با 5/17 درصد رشد به 880 ميليارد ريال رسيد.
اما تعداد خريداران سهام در هفته گذشته با 31 درصد كاهش به 16 هزار و 423 نفر رسيد. هفته پيش از اين 24 هزار نفر اقدام به خريداري سهام كرده بودند.ارزيابي معاملات صورت گرفته حاكي از آن است كه حجم و ارزش معاملات در تابلوي فرعي روندي صعودي داشته است در حالي كه معاملات تابلوي اصلي با كاهش 13 درصدي حجم معاملات و همچنين نزول 51 درصدي تعداد خريداران همراه بوده است. هفته گذشته تنها 52 هزار سهم به ارزش 80 ميليون ريال در تابلوي چهارم يا تابلوي غيررسمي بورس داد و ستد شد. بر اساس اظهارات مسئولين شركت بورس قرار است اين هفته تكليف اين تابلو و شركت هاي حاضر در آن مشخص شود. شايد بر اساس تصميم شوراي بورس بساط تابلوي چهارم در بورس جمع شود.
خصوصي سازي
در هفته گذشته سهام 3 شركت در بورس توسط سازمان گسترش و نوسازي صنايع ايران و سازمان توسعه و نوسازي معادن و صنايع معدني ايران فروخته شد. سازمان توسعه و نوسازي معادن 49 ميليون سهم شركت ملي صنايع مس ايران و يك ميليون و 300 هزار سهم سيمان داراب را در بورس عرضه كرد.
سازمان گسترش نيز تنها 300 هزار سهم شركت توليد تجهيزات سنگين هپكو را در بورس فروخت.]]>
</TEXT>
</DOC>
<DOC>
<DOCID>HAM2-860222-016</DOCID>
<DOCNO>HAM2-860222-016</DOCNO>
<ORIGINALFILE>/1386/860222/news/_bourse.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[موج بازگشايي نمادها در هفته جديد]]>
</TITLE>
<TEXT>
<![CDATA[گروه بورس موج بازگشايي نمادها هفته جاري نيز در تالارهاي معاملات سهام ادامه مي يابد.
به گزارش مديريت بازار شركت بورس،اين هفته نماد 11 شركت باز مي شود كه اين شركتها عبارتند از: كالسيمين، توسعه معادن روي ايران، سرمايه گذاري صنعت و معدن، ايران دوچرخ، پتروشيمي فارابي، كمك فنر ايندامين. نماد اين شركت ها بعد از اعلام پيش بيني درآمد هر سهم سال مالي86و85 باز خواهد شد.
همچنين نماد شركتهاي سرمايه گذاري گروه صنايع بهشهر، كابل تك و سيمان قائن بعد از برگزاري مجمع عادي سالانه و تقسيم سود نقدي همچنين نماد شركتهاي لنت ترمز ايران و شيشه همدان بعد از افزايش سرمايه باز خواهد شد.]]>
</TEXT>
</DOC>
<DOC>
<DOCID>HAM2-860222-017</DOCID>
<DOCNO>HAM2-860222-017</DOCNO>
<ORIGINALFILE>/1386/860222/news/_bourse.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[روندها
معدني ها گذشته، حال و آينده]]>
</TITLE>
<TEXT>
<![CDATA[رشد سرسام آور قيمت فرآورده هاي معدني در جهان طي سالهاي گذشته و در كنار آن رشد قابل توجه سودآوري شركتهاي معدني در ايران باعث شده است تا شركتهاي گروه معدني در بورس اوراق بهادار از بيشترين ميزان اقبال و توجه سهامداران برخوردار شوند. متوسط بهاي هر تن فلز روي در سال گذشته سه هزار و 270 دلار بوده است كه اين قيمت هم اكنون بيش از چهار هزار دلار و در داخل كشور حدود كيلويي چهار هزار تومان است.آنچه كه منجر به بروز مشكل براي شركت هاي فعال در اين صنعت شده است عدم تامين مواد اوليه معدني كافي از سوي شركت تهيه و توليد مواد معدني ايران، بهره بردار و استخراج كننده معدن انگوران است.
رفع نشدن مشكلات حاصل از ريزش اين معدن منجر شده تا مواد اوليه كافي به توليد كنندگان روي تحويل داده نشود.ريزش معدن در يكي از بخش هاي مهم معدن صورت گرفته است و تا مادامي كه خاك هاي ريخته شده و باطله برداشت نشود، معدن آماده نشده و نمي توان از آن استخراج كرد. از بخش هاي ديگر معدن مي توان برداشت كرد، منتهي برداشت اين خاك استخراج شده خاك مورد نياز كارخانه هاي روي را تامين نمي كند.
حال سوال اين جاست كه آيا افزايش قيمتهاي جهاني توانايي پوشش اين كمبود توليد را دارد كه يكي از اعضاي هيات مديره معادن روي معتقد است ميزان كاهش توليد امسال در مقايسه با افزايش قيمت روي بيشتر و اثر گذارتر است. قيمت روي در داخل كشور سال گذشته حدود 3400 تومان بوده است كه اين قيمت در حال حاضر حدودا چهار هزار تومان است، يعني قيمت روي فقط 10 تا 15 درصد گران تر شده است.  اما كاهش توليد روي به علت كمبود مواد اوليه معدني بيش از 10 تا 15 درصد است كه اين كمبود را نمي توان جبران كرد.
از ديگر چالش هاي فراروي شركتهاي معدني در سال جديد تعرفه 30درصدي معروف در محافل بورسي است. نيمي از روي توليد شده در كشور صادر مي شود كه در حال حاضر صادرات روي به خاطر بخش نامه تعرفه 30 درصدي كه اشتباها براي صادرات شمش و روي نيز علاوه بر آهن قراضه تعيين شده، متوقف شده است.وضعيت شركت هاي معدني پس از ريزش شديد دو سهم باما و فرآوري در ابتداي هفته جاري نگراني و ابهامات پيرامون سهام گروه معدني افزايش يافته است.
در مجموع پيش بيني مي شود، وابستگي بالاي گروه معدني به وضعيت عمومي بازار سرمايه، آينده اين شركتها را در بورس تا حدود زيادي در هاله اي از ابهام قرار دهد. اما تنها نكته جالب توجه براي سهامداران جديد اين شركت ها، افت قيمت نسبتا زياد اين سهم ها در ابتداي سال است. رشد سرسام آور قيمت اين سهم ها در سال گذشته، ريسك سهم ها را به شدت بالا برده و اكثر سرمايه گذاران منتظر بهانه اي براي توجيه فروش و كاهش قيمت سهم بودند. اين اتفاق در مورد باما و فرآوري روي داده است و پيش بيني مي شود براي ديگر سهام اين گروه نيز رخ دهد. تصحيح قيمت و شروع يك دوره رشد مجدد، البته با شيب كمتر و سرعت آرام تر از مهمترين سناريوهاي قابل پيش بيني براي سهام گروه معدني در سال 86 است.
iratahlil.com]]>
</TEXT>
</DOC>
<DOC>
<DOCID>HAM2-860222-018</DOCID>
<DOCNO>HAM2-860222-018</DOCNO>
<ORIGINALFILE>/1386/860222/news/_bourse.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تابستان؛ فصل تغيير نظام معاملات سهام]]>
</TITLE>
<TEXT>
<IMAGE>/1386/860222/news/000987.jpg</IMAGE>
<![CDATA[
گروه بورس آن طور كه رييس سازمان بورس مي گويد ظاهرا قرار است پس از دو سال تاخير سيستم جديد معاملات سهام از تابستان امسال به كار گرفته شود.
رييس سازمان بورس و اوراق بهادار اعلام كرد: نرم افزار معاملاتي جديد تا دو ماه ديگر نصب خواهد شد.به گزارش اطلاع رساني بورس، علي صالح آبادي گفت: پس از نصب نرم افزار حدود چهار ماه بايد به طور آزمايشي كاركرد بخشهاي مختلف آن مورد توجه قرار گيرد و پس از تاييد نهايي در يك روز معين معاملات همه تالارها با استفاده از اين نرم افزار انجام خواهد شد. وي افزود: هم اكنون 97 درصد مراحل تهيه اين نرم افزار انجام شده است و به زودي كارشناسان ما براي بررسي و تحويل آن به پاريس خواهند رفت.
رييس سازمان بورس و اوراق بهادار درباره ويژگي هاي نرم افزار پيشرفته اتوس يورونكست كه در بورس هاي معتبر اروپايي مورد استفاده قرار مي گيرد يادآور شد: بر خلاف نرم افزار كنوني كه تحت dos كار مي كند و ظرفيت اجراي بيست هزار معامله در روز را دارد، نرم افزار جديد تحت web است وتا 150 هزار معامله در روز را پاسخگو خواهد بود. وي تصريح كرد: با توجه به ورود شركت هاي دولتي به بورس، واگذاري سهام عدالت و افزايش تعداد سهام داران تا مرز20ميليون نفر و در نتيجه افزايش حجم معاملات، اين نرم افزار به راحتي نيازهاي بازار بورس را مرتفع خواهد كرد. صالح آبادي خاطرنشان كرد:قانون بازار اوراق بهادار امكان نهادسازي و ايجاد ابزارهاي مالي جديد را فراهم كرده است كه با نرم افزار جديد اين موضوع نيز محقق مي شود.
وي با اشاره به سيستم جديد اطلاع رساني بورس كه شركت ها اطلاعات خود را به طور مستقيم منتشر مي كنند يادآور شد: وظيفه سازمان بورس نظارت بر سلامت، شفافيت و به هنگام بودن اطلاعاتي است كه در اختيار سهام داران قرار مي گيرد كه سيستم جديد با توجه به قانون امضاي الكترونيك و مقررات ديگر، سنديت دارد و در حال كامل شدن است. صالح آبادي تاكيد كرد: براي جلوگيري از هر گونه شائبه، حسابرسان نيز بايد بر گزارش هاي مالي شركت ها نظر صائب بدهند و براي نظارت بر اين بخش نيز، تعدادي از حسابرسان را به عنوان حسابرس معتمد انتخاب كرده ايم و مقررات محكم و سختي براي آنها وضع شده است به گونه اي كه در سال 1385 براي نخستين بار يكي از حسابرسان از فهرست حسابرسان معتمد خارج شد.]]>
</TEXT>
</DOC>
<DOC>
<DOCID>HAM2-860222-019</DOCID>
<DOCNO>HAM2-860222-019</DOCNO>
<ORIGINALFILE>/1386/860222/news/_bourse.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سرنوشت نامعلوم وديعه هاي مخابراتي
كارشناسان مي گويند وديعه ها براي تبديل به سهام بايد به روز شود، اما مسئولان خصوصي سازي معتقدند نيازي به اين كار نيست]]>
</TITLE>
<TEXT>
<![CDATA[گروه بورس -  سرانجام بحث تبديل وديعه هاي مخابراتي به سهام به محلي براي اختلاف بين مسئولان خصوصي سازي و كارشناسان تبديل شد.
در حالي كه كارشناسان مي گويند بايد وديعه ها به روز شود مسئولان سازمان خصوصي سازي معتقدند نيازي به اين كار نيست.
معاون سازمان خصوصي سازي تاكيد كرده، چون مشتركان تلفن نرخ مكالماتشان دولتي محاسبه مي شده و از نرخ هاي سوبسيد استفاده كرد ه اند، بنابراين وديعه هاي آن ها نزد شركت مخابرات نرخ روز نخواهد بود؛ زيرا با تبديل به سهام، از نوسانات سهم استفاده خواهند كرد.
اسماعيل غلامي  در گفت وگو با ايسنا توضيح داد: نامه اي در اين زمينه نوشته شده و مقرر شد تصميم گيري هاي لازم اتخاذ شود؛ همچنين بايد ريز اين موارد مطرح و تا پايان ارديبهشت ماه ارقام مشخص و سپس تصميم نهايي گرفته شود.
وي با اشاره به اين كه قرار نيست وديعه ها به ارزش روزشان حساب شود، خاطرنشان كرد: كساني كه سپرده هاي آن ها نزد مخابرات بوده، نرخ مكالماتش دولتي محاسبه مي شد، بنابراين ارزش روز آن ها ناشي از ارزان بودن و استفاده از سوبسيد هاي قيمت هاي دولتي است؛ هرچند كه اين نظريه ها مطرح شده، اما هنوز تصميم نهايي اتخاذ نشده است.
غلامي با اشاره به اين كه كميته مربوط به واگذاري شركت مخابرات معتقد است چون مشتركان از نرخ هاي سوبسيد استفاده كرده اند، بنابراين از ارزش زماني پولشان نيز استفاده لازم را به عمل آورد ه اند، تاكيد كرد: اگر كسي در اين زمينه معترض باشد، سپرده آن را به نرخ روز ارزيابي و نرخ مكالمات را نيز محاسبه مي كنند. با اين وجود، مشخص مي شود كه مخابرات طلبكار مي شود يا مشترك مورد نظر.
غلامي  رقم وديعه مشتركان تلفن در دست مخابرات را سه هزار و 800 ميليارد تومان دانست و گفت: قيمت دارايي هاي مخابرات 13 هزار ميليارد تومان است؛ بدهي آن ها چهار هزار ميليارد و 9 هزار ميليارد تومان نيز ارزش صاحبان سهام خواهد بود. اين ارزش شامل سرمايه مخابرات و حقوق عمومي  خواهد بود؛ بنابراين به طور كلي، سه هزار و 800 ميليارد تومان مجموعه دارايي هايي است كه در صورت توافق به سهام تبديل خواهد شد.
كارشناسان چه مي گويند
اما در مقابل خبرگزاري فارس در گزارشي نوشت: قوانين جاري از جمله ماده 623 قانون مدني بر لزوم به روز رساني وديعه هاي 38 ميليون شركاي مخابرات(اعم از مشتركان تلفن ثابت و همراه)كه مبالغ وديعه آنها در امر توسعه و گسترش شبكه هاي مخابراتي استفاده شده است تصريح دارد. مهمترين منبع سرمايه گذاري در مخابرات كشور، وديعه هاي مشتركان مخابراتي بوده و شبكه هاي مخابراتي امروز كشور حاصل اين سرمايه گذاري است، بنابراين بر اساس ماده 623 قانون مدني، بايد وديعه هاي 38 ميليون شــركاي مـــخابرات قبل از تبديل به سهام به نرخ روز محاسبه و سپس به سهام تبديل شود.
بر اساس اين گزارش تاكنون از سوي مسئولان شركت مخابرات ايران دو استدلال عمده بر عدم به روز رساني وديعه هاي مشتركان به شرح زير بيان شده است. صابر فيضي مديرعامل مخابرات با اشاره به قرارداد امضا شده مشتركان در هنگام تحويل سيم كارت و خطوط تلفن ثابت گفته است: در قسمتي از اين قرارداد مشتركان اتخاذ هرگونه تصميم در مورد تعرفه و ضوابط مالي را بر عهده شركت مخابرات ايران گذاشته اند و طبق اين بند شركت مخابرات ايران نمي تواند نسبت به احتساب سود ودايع اقدام كند.]]>
</TEXT>
</DOC>
<DOC>
<DOCID>HAM2-860222-020</DOCID>
<DOCNO>HAM2-860222-020</DOCNO>
<ORIGINALFILE>/1386/860222/news/_diet.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[حل مشكل زباله هاي بيمارستاني 10 سال طول مي كشد!
مديركل دفتر سلامت سازمان مديريت مي گويد امسال دولت 9 ميليارد تومان براي دستگاه هاي زباله سوز اختصاص داده است]]>
</TITLE>
<TEXT>
<IMAGE>/1386/860222/news/001068.jpg</IMAGE>
<![CDATA[
گروه سلامت- با توجه به خطر زباله هاي بيمارستاني براي محيط زيست، در قانون بودجه سال  86 كل كشور، اعتباري در حدود  9 ميليارد تومان به اين بخش اختصاص پيدا كرده است كه از طريق وزارت بهداشت، درمان و آموزش پزشكي هزينه خواهد شد. اين نمابري است كه در آخرين روز هفته گذشته به رسانه ها ارسال شد و در آن، دكتر حميد پور اصغري، مديركل دفتر امور سلامت سازمان مديريت و برنامه ريزي كشور با اعلام اين خبر اظهار اميدواري كرد كه وزارت بهداشت از طريق دانشگاه هاي علوم پزشكي نسبت به تجهيز دستگاه زباله سوز براي بيمارستان هاي دولتي اقدام مناسب و سريع انجام دهد.
به گفته دكتر پوراصغري، هر دستگاه زباله سوز بيمارستاني به تناسب حجم آن بين  150 تا  250 ميليون تومان قيمت دارد و با اعتبار تصويب شده در سال  86 امكان تجهيز  50 بيمارستان به اين دستگاهها وجود دارد.
گفته هاي مديركل دفتر امور سلامت سازمان مديريت و برنامه ريزي كشور در حالي است كه حدود 500 بيمارستان دولتي تحت پوشش وزارت بهداشت وجود دارد. همچنين پيش از اين، شهرداري تهران اعلام كرده بود فقط جمع آوري زباله هاي بيمارستاني سالانه 10 ميليارد تومان هزينه دارد و از سوي ديگر، رحمت الله حافظي، معاون توسعه منابع و مديريت وزارت بهداشت نياز وزارت بهداشت براي رفع مشكل زباله هاي بيمارستاني و تجهيز بيمارستان هاي دولتي به دستگاه هاي غيرسوز يا دستگاه بي خطر كننده زباله بيمارستاني را 70 ميليارد تومان اعتبار كارشناسي شده اعلام كرده بود.
به گفته كارشناسان، اعتبار 2 ميليون توماني كه سال گذشته از سوي سازمان مديريت به وزارت بهداشت اختصاص يافته بود، حتي براي تحقيق و بررسي سيستم مناسب دفع بهداشتي زباله هاي بيمارستاني هر بيمارستان نيز كافي نيست و محاسبات كارشناسي نشان مي دهد كه سرانه 140 ميليون توماني براي حل مشكل زباله هاي عفوني هر بيمارستان به طور متوسط لازم است.
به اين ترتيب اگرچه امسال هم در قانون بودجه، 9 ميليارد تومان براي رفع مشكل زباله هاي بيمارستاني تصويب شده است كه البته مشخص نيست عملا چه ميزان آن تخصيص پيدا كند، اما اگر همه اين اعتبار نيز پرداخت شود حداكثر يك هشتم اعتبار مورد نياز براي حل مشكل زباله هاي بيمارستاني خواهد بود.]]>
</TEXT>
</DOC>
<DOC>
<DOCID>HAM2-860222-021</DOCID>
<DOCNO>HAM2-860222-021</DOCNO>
<ORIGINALFILE>/1386/860222/news/_diet.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[بهار فصل خوبي براي بچه دار شدن نيست]]>
</TITLE>
<TEXT>
<IMAGE>/1386/860222/news/001065.jpg</IMAGE>
<![CDATA[
گروه سلامت- محققان مي گويند اين كه كودك شما متولد چه ماهي باشد، روي ميزان هوش او و موفقيت هاي تحصيلي اش در آينده تاثير مي گذارد. اين را محققان دانشگاه اينديانا اعلام كرده اند كه با بررسي تاريخ تولد و همچنين وضعيت درسي بيش از يك ميليون و نيم كودك هندي، متوجه شدند آنها كه بين ماه مي و آوريل، زندگي جنيني خود را شروع كرده اند، از بقيه بچه ها كم هوش ترند و پيشرفت تحصيلي شان كندتر است.
رويترز گزارش داده اين نتايج هنوز از ديد مجريان اين طرح قابل توجيه نيست، اما يك توجيه آن اين است كه اين موضوع با بيشتر شدن حشرات و برخي عوامل محيطي مثل سموم و نيز نيترات ها در مواد غذايي و نيز بادهاي موسمي در فصل بهار مرتبط باشد. اين يافته ها را همچنين مي توان با پاره اي مطالعات قبلي مربوط دانست؛ مطالعاتي كه تاثير برخي عوامل محيطي را روي بروز اختلالات هورموني در زنان مشخص كرده است. نتايج يكي از اين مطالعات حاكي از آن است كه مواجهه با حشرات و نيز نيترات ها، باعث مي شود ميزان شيوع كم كاري غده تيروئيد در زنان باردار بيشتر شود. از آنجا كه كم كاري غده تيروئيد مي تواند رشد دستگاه عصبي جنين را به تاخير بيندازد، محققان مي گويند ممكن است پايين آمدن ضريب هوشي اين بچه ها، به همين علت باشد.
نتايج اين مطالعه در نشست اخير انجمن طب اطفال ارائه شده است]]>
</TEXT>
</DOC>
<DOC>
<DOCID>HAM2-860222-022</DOCID>
<DOCNO>HAM2-860222-022</DOCNO>
<ORIGINALFILE>/1386/860222/news/_diet.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[ويروس سرطان زا در دهان]]>
</TITLE>
<TEXT>
<IMAGE>/1386/860222/news/001062.jpg</IMAGE>
<![CDATA[
گروه سلامت- محققان مي گويند آلودگي به نوعي ويروس به نام ويروس پاپيلوماي انساني يا hpv 16، مي تواند احتمال ابتلا به سرطان هاي دهاني را بالا ببرد.
خبرگزاري فرانسه گزارش داده است مطالعه محققان دانشگاه جانز هاپكينز در مريلند آمريكا نشان مي دهد افرادي كه نمونه خون يا بزاق آنها از اين ويروس در خود داشته باشد، 32 برابر بيشتر از بقيه احتمال دارد كه به سرطان هاي اوروفارنژال مبتلا شوند؛ سرطان هايي در گلو، لوزه ها، حنجره و پشت زبان.
محققان گفته اند اين مطالعه نشان مي دهد اين ويروس را هم مي توان به ساير عوامل خطرزا براي سرطان هاي دهاني اضافه كرد؛ عواملي همچون استعمال انواع دخانيات(يعني بيش از يك بسته سيگار در روز به مدت 20 سال)و نيز مصرف هرروزه الكل براي 15 سال.hpv، همان ويروسي است كه احتمال ابتلا به سرطان گردن رحم را در زنان بالا مي برد و خوشبختانه اخيرا واكسن آن هم ساخته شده است. تا پيش از اين، ارتباط آلودگي با اين ويروس كه ايجاد كننده زگيل ناحيه تناسلي است، با سرطان گردن رحم به اثبات رسيده بود، اما اكنون محققان مي گويند اگر اين ويروس از دهان سر در بياورد مي تواند خطر سرطان هاي دهان را بالا ببرد و بنابراين پسران هم مانند دختران بايد عليه اين ويروس واكسينه شوند.
يافته هاي اين مطالعه در نشريه پزشكي نيوانگلند چاپ شده است.]]>
</TEXT>
</DOC>
<DOC>
<DOCID>HAM2-860222-023</DOCID>
<DOCNO>HAM2-860222-023</DOCNO>
<ORIGINALFILE>/1386/860222/news/_diet.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[سلامت در ايران
درمان ديابتي هاي كشور از كنترل خارج است]]>
</TITLE>
<TEXT>
<![CDATA[مهر: وضعيت درمان افراد مبتلا به ديابت در ايران، روند مطلوب و قابل كنترلي ندارد و همين امر سبب شده كه هزينه هاي درماني ناشي از عوارض اين بيماري افزايش يابد.
دكتر اسدالله رجب تصريح كرد: براساس تحقيقاتي كه طي سالهاي گذشته، در كشور انجام شده وضعيت درماني بيماران ديابتي مطلوب نبوده و خارج از كنترل است.
رئيس انجمن ديابت ايران با اشاره به معيارهاي سازمان جهاني بهداشت و تحقيقاتي كه در شهرهاي قزوين و ابهر انجام شده است، گفت: نتايج اين تحقيقات نشان داد كه درمان بيش از 99درصد ديابتي ها خارج از كنترل است و اين امر باعث مي شود كه دچار عوارض ناشي از اين بيماري شوند.
وي، دليل اصلي اين مشكلات را در نبود آموزش و امكانات دانست و افزود: نبود لوازم مورد نياز در منازل افراد ديابتي براي كنترل قند خون، باعث شده اين قبيل افراد نتوانند كنترلي در روند درمان بيماري خود داشته باشند.
بيمه ها عمدا دنبال تاخير در اعلام تعرفه هاي پزشكي دولتي هستند
نائب رئيس كميسيون بهداشت مجلس گفت: با گذشت 2 ماه از سال هنوز تعرفه هاي پزشكي بخش دولتي اعلام نشده است و به نظر مي رسد سازمانهاي بيمه گر عمدا دنبال تاخير در اعلام تعرفه هاي جديد سال 86 هستند.
انوشيروان محسني بندپي، در گفت وگو با فارس، افزود: بر اساس قانون بودجه امسال درآمد اختصاصي بيمارستانها كه بايد از محل دريافت تعرفه ها تامين شود حدود 800 ميليارد تومان افزايش يافته است و از 2200 ميليارد تومان به 3 هزار ميليارد تومان رسيده است اما چون هنوز تعرفه هاي پزشكي جديد اعلام نشده است اين درآمدهاي پيش بيني شده عملا در دو ماه اول سال محقق نشده است و اين ضرري است كه بيمارستانهاي دولتي متحمل شده اند.]]>
</TEXT>
</DOC>
<DOC>
<DOCID>HAM2-860222-024</DOCID>
<DOCNO>HAM2-860222-024</DOCNO>
<ORIGINALFILE>/1386/860222/news/_diet.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[گزارش اورژانس
شيشه آكواريوم در قفسه سينه]]>
</TITLE>
<TEXT>
<![CDATA[بنا به اعلام اورژانس 115 تهران، از روز جمعه گذشته(14/2/86 )تا پايان روز پنج شنبه(20/2/86 )تعداد كل تماس ها به اورژانس 86 هزار و 204 مورد گزارش شد كه از اين ميان كل تماسهاي مفيد درماني 23 هزار و 881 مورد بوده است.
همچنين تعداد موارد اعزام آمبولانس 5 هزار و 481 مورد و تعداد موارد انتقال به بيمارستان 2 هزار و 201 مورد گزارش شد. تعداد موارد درمان سرپايي 2 هزار و 371 مورد بوده است و همچنين 854 مورد قلبي و 380 مورد تنفسي نيز گزارش شد. تعداد كل تصادفات در اين مدت هزار و 33 مورد و تعداد موارد امداد هوايي 10 مورد بوده است.
يكي از دلخراش ترين حوادث اورژانس در هفته اي كه گذشت، يك حادثه خانگي بود. در اين هفته مردي 38 ساله كه در حال نصب يك تابلو بر روي ديوار بود ناگهان بر روي آكواريوم شيشه اي منزل افتاد و تكه اي از شيشه آكواريوم به داخل قفسه سينه وي فرو رفت. اهل خانه و سپس همسايه ها براي كمك حاضر شدند و يكي از حاضران تكه شيشه كه از جدار قفسه سينه بيرون زده بود را از سينه مصدوم بيرون كشيد.
پس از تماس با 115 هنگامي كه تيم اورژانس به بالين فرد رسيد، درمانگران ابتدا فورا شكاف ايجاد شده بر روي قفسه سينه را مسدود كردند و همزمان ضمن دادن اكسيژن و انجام ساير اقدامات امدادي اوليه بلافاصله مصدوم را به نزديك ترين واحد درماني كه امكانات جراحي داشت، منتقل نمودند.
علت بروز مشكلات تنفسي در اين فرد آن بود كه با بيرون آوردن قطعه شيشه راه براي ورود هوا به داخل قفسه سينه باز شده و بدين ترتيب فشار منفي اطراف ريه به تدريج كاهش يافته بود براي همين ريه هاي مصدوم براي باز شدن محدوديت داشتند و فرد به سرعت دچار تنگي نفس شد كه اگر اين روند ادامه پيدا مي كرد،  پس از چند دقيقه ديگر امكان نفس كشيدن نداشت.
بسيار اتفاق مي افتد كه يك جسم خارجي برنده مانند ميخ ، شيشه، سوزن يا تكه هاي سنگ، آهن و... در قسمت هاي مختلف بدن فرو رفته و در زخم باقي مي مانند.
در چنين مواردي افرادي كه مهارت ندارند،  در خارج از محيطهاي درماني نبايد اقدام به بيرون آوردن آن كنند چرا كه احتمال زيادي وجود دارد كه به اين ترتيب آسيب بيشتري به رگ ها، اعصاب و ساير بافتهاي بدن مصدوم وارد گردد. بخصوص آنكه همانطور كه گفته شد در قسمت هايي مانند قفسه سينه بيرون  آوردن شيء خارجي در شرايط غير اصولي حتي مي تواند منجر به مرگ زود هنگام مصدوم گردد.
از اين رو لازم است در چنين مواردي تا پيش از رسيدن به مراكز درماني جسم خارجي توسط پانسمان يا بانداژ مناسب در جاي خود ثابت نگه داشته شود تا بي حركت مانده و آسيب بيشتري به بدن فرد وارد نسازد.
براي ثابت كردن شي ء داخل زخم كه قسمتي از آن در بيرون بدن قرار دارد، راه هاي مختلفي وجود دارد: مثلا مي توان با استفاده از قيچي از كنار چند گاز استريل(يا پارچه تميز)شكافي ايجاد كرد تا موقع قرار دادن گازهاي روي زخم شيء مذكور از قسمت شكاف خورده بيرون بماند(همانند قرار گرفتن يك مداد بين انگشت سوم و چهارم).
سپس با بانداژ مناسب يا با استفاده از چسب هاي پهن شي ء بايد در محل خود ثابت نگه داشته شود.]]>
</TEXT>
</DOC>
<DOC>
<DOCID>HAM2-860222-025</DOCID>
<DOCNO>HAM2-860222-025</DOCNO>
<ORIGINALFILE>/1386/860222/news/_ejtem.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[فرشيدي:استيضاح، فرصت مناسبي براي ارائه عملكرد است]]>
</TITLE>
<TEXT>
<IMAGE>/1386/860222/news/001077.jpg</IMAGE>
<![CDATA[
فارس: وزير آموزش و پرورش گفت: استيضاح فرصتي براي تبيين عملكرد ماه هاي اخير است.
محمود فرشيدي درباره عملكرد وزارت آموزش و پرورش در ماه هاي اخير و مسئله طرح استيضاح از سوي نمايندگان مجلس گفت: در ماه هاي اخير اقدامات بسيار خوبي در آموزش و پرورش انجام شده است و استيضاح فرصت بسيار خوبي براي تبيين و تشريح اين اقدامات در صحن علني مجلس است.
وي در ادامه درباره تلاش فراكسيون هاي مختلف براي استيضاح وي اظهار داشت: من يك فرهنگي هستم، با مسائل اين چنيني كاري ندارم.
فرشيدي در بخش ديگري از گفت وگوي خود درباره اقدامات انجام شده در خصوص بهبود وضعيت معيشتي فرهنگيان گفت: افزايش حقوق معلمان از روز معلم محاسبه شده است و در سال جاري افزايش حقوق معلمان نسبت به ديگر كارمندان بيشتر بوده است تا فاصله موجود كم شود. ما در تلاش هستيم اين روند ادامه يابد و وضعيت معيشتي معلمان بهبود يابد.
وزير آموزش و پرورش در ادامه اظهار كرد: در عرصه هاي بهداشت و درمان در تلاش هستيم تا 12 درمانگاه ويژه فرهنگيان در نقاط مختلف را به بيمارستان تبديل كنيم.
وي همچنين افزود: در بخش مسكن فرهنگيان نيز قراردادي با وزارت مسكن منعقد كرده ايم و به تدريج مشكل مسكن فرهنگيان نيز در كشور با اجرايي شدن اين قرارداد حل مي شود.
زمان مناسبي براي استيضاح وزير آموزش و پرورش نيست
از سوي ديگر، مخبر كميسيون آموزش و تحقيقات مجلس گفت: با توجه به اين كه اكنون زمان امتحانات دانش آموزان است، در حال حاضر زمان مناسبي براي استيضاح وزير آموزش و پرورش نيست.
محمد حياتي در خصوص طرح استيضاح وزير آموزش و پرورش گفت: ما طرح استيضاح را امضا نكرديم. به نظرم هر نوع اشكالي كه در وزارتخانه باشد، راهش اين نيست كه حتماً استيضاح صورت گيرد.
وي اضافه كرد: بعضي وقت ها شرايطي ايجاد مي شود كه اين شرايط ايجاب نمي كند كه هر اقدامي صورت گيرد.
حياتي اظهار داشت: در شرايطي قرار داريم كه هنوز از هفته معلم زمان زيادي نگذشته است. سال تحصيلي را نيز هنوز پشت سر نگذاشتيم. اكنون مدارس در حال آماده شدن براي امتحانات هستند و زمان مناسبي براي مطرح كردن طرح استيضاح نيست.
وي در پاسخ به اين سؤال كه بحث استيضاح سياسي است يا به مسائل آموزش و پرورش مرتبط مي شود، افزود: مواردي كه در بحث استيضاح مطرح است، موارد اجرايي است و استيضاح كنندگان عنوان مي كنند كه آموزش و پرورش در اين زمينه ها موفق نبوده است.
مخبر كميسيون آموزش و تحقيقات مجلس اضافه كرد: استيضاح كنندگان بايد موضوع استيضاح را به زمان ديگري موكول مي كردند. اگر نمي خواهند كه اين موضوع سياسي عنوان شود بگذارند دو ماه ديگر مطرح كنند تا سال تحصيلي تمام شود.]]>
</TEXT>
</DOC>
<DOC>
<DOCID>HAM2-860222-026</DOCID>
<DOCNO>HAM2-860222-026</DOCNO>
<ORIGINALFILE>/1386/860222/news/_ejtem.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[وزارت كشور اعلام كرد
مهاجران خارجي مدارك شناسايي همراه داشته باشند]]>
</TITLE>
<TEXT>
<![CDATA[گروه اجتماعي- اداره كل امور اتباع و مهاجرين خارجي وزارت كشور از كليه مهاجران و اتباع افغاني مقيم ايران خواست مدارك قانوني شناسايي و اقامت در ايران را همواره همراه داشته باشند.
بنا بر اين گزارش، از آنجا كه از اول ارديبهشت طرح ساماندهي اتباع خارجي غيرقانوني از سوي نيروي انتظامي در حال اجراست اتباع و مهاجران خارجي بايد مدارك شناسايي معتبر در ترددهاي بين شهري و نيز مسافرت هاي استاني را همراه داشته باشند.
اداره كل امور اتباع و مهاجرين خارجي وزارت كشور مدارك معتبر قانوني را گذرنامه داراي رواديد با پروانه اقامت معتبر براي مهاجران قانوني و نيز كارت هويت ويژه يا برگه آمايش مرحله دوم(برگه خروجي مدت دار صورتي رنگ)براي آوارگان افغاني اعلام كرده است وزارت كشور همچنين خاطرنشان كرد: چنانچه هريك از اتباع و مهاجران خارجي مدارك معتبر شناسايي را همراه نداشته باشند اقدامات لازم از سوي مأمورين انتظامي معمول و ترخيص آنان مستلزم رعايت تشريفات اداري مربوطه خواهد بود.]]>
</TEXT>
</DOC>
<DOC>
<DOCID>HAM2-860222-027</DOCID>
<DOCNO>HAM2-860222-027</DOCNO>
<ORIGINALFILE>/1386/860222/news/_ejtem.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دستگيري تعدادي از زنان خياباني]]>
</TITLE>
<TEXT>
<![CDATA[فارس: معاون دادستان تهران از دستگيري تعدادي از زنان خياباني در اجراي طرح ارتقاي امنيت اجتماعي خبر داد.
محمود سالاركيا افزود: در بررسي وضعيت تعدادي از زنان خياباني دستگير شده در اجراي طرح ارتقاي امنيت اجتماعي، مشخص شد كه اين افراد غالباً در منازل مجردي زندگي مي كنند و خانواده هاي آنها نيز از زندگي فرزندانشان با اين وضعيت بي اطلاع هستند.
وي گفت: نيروي انتظامي و دادسرا درصدد شناسايي خانواده هاي اين زنان هستند ولي متاسفانه آنها با دادن آدرس هاي واهي سعي در گمراه كردن روند پرونده مي كنند و بنابراين براي اين دسته از زنان توسط قضات دادسرا قرار قانوني صادر مي شود.]]>
</TEXT>
</DOC>
<DOC>
<DOCID>HAM2-860222-028</DOCID>
<DOCNO>HAM2-860222-028</DOCNO>
<ORIGINALFILE>/1386/860222/news/_ejtem.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[عضو كميسيون آموزش مجلس:
طرح كنكور در صحن مجلس تصويب مي شود]]>
</TITLE>
<TEXT>
<IMAGE>/1386/860222/news/001074.jpg</IMAGE>
<![CDATA[
فارس: عضو كميسيون آموزش با اشاره به اين كه هفته آينده طرح كنكور در صحن مجلس مطرح مي شود، گفت: با توجه به تغييرات صورت پذيرفته طرح كنكور در صحن تصويب مي شود.
عباسعلي رستمي با بيان اين كه طرح كنكور هفته گذشته در دستور كار قرار داشت، افزود: طرح دو فوريتي باعث شد كه طرح كنكور در هفته آينده به صحن بيايد.
وي با تاكيد بر اين كه وزارت علوم و سازمان سنجش با طرح جديد كنكور موافق هستند، گفت: اصلاحات زيادي در طرح كنكور فعلي صورت پذيرفته و موافقت رؤساي دانشگاه ها نيز كسب شده است.
عضو كميسيون آموزش مجلس اظهار كرد: با صحبت ها و رايزني هايي كه صورت پذيرفته ديگر مخالفت جدي با طرح كنكور وجود ندارد.
طرح حذف كنكور يكباره انجام نمي شود
از سوي ديگر، معاون نظري و مهارتي وزارت آموزش و پرورش گفت: طرح كنكور جدول زماني دارد؛ اين گونه نيست كه بگويند از فردا ديگر كنكور نيست و يكباره اين طرح به طور كامل اجرا شود. پرويز آژيده در خصوص ملزومات اجرايي شدن طرح كنكور گفت: هر چيزي كه قانون شود، ملزوماتش نيز پيش بيني مي شود.
وي با بيان اين كه اين طرح مسئوليتي جديد براي آموزش و پرورش خواهد داشت، اظهار داشت: ما فعلاً وارد اين فاز كه ملزومات اين طرح چه چيزي است نمي شويم.
آژيده اظهار داشت: اگر اين طرح قانون شود، وظايفي به آموزش و پرورش محول مي شود كه آموزش و پرورش در چارچوب آن مسئوليت ها، ملزوماتي را مطرح مي كند.
وي با بيان اين كه صبر مي كنيم تا تكليف اين طرح در مجلس روشن شود، گفت: طرح كنكور حركتي تدريجي است و به سمتي پيش مي رود تا در نهايت كنكور حذف شود.]]>
</TEXT>
</DOC>
<DOC>
<DOCID>HAM2-860222-029</DOCID>
<DOCNO>HAM2-860222-029</DOCNO>
<ORIGINALFILE>/1386/860222/news/_ejtem.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[چگونگي دريافت كارت خودرو و پلاك المثني]]>
</TITLE>
<TEXT>
<![CDATA[فارس: در پي بروز مشكلاتي براي شهروندان در جهت عدم اطلاع از چگونگي دريافت كارت خودرو المثني، جانشين رئيس پليس راهنمايي و رانندگي ناجا چگونگي دريافت كارت خودرو و پلاك المثني را تشريح كرد.
سردار سيد كمال هاديان فر با بيان اين كه ارايه هرگونه خدمات پس از شماره گذاري منوط به تعويض پلاك قديمي و ليزري است، گفت: خودروهايي كه داراي پلاك ليزري و قديمي هستند جهت دريافت هرگونه خدمات مانند دريافت كارت المثني بايد ابتدا با مراجعه به مراكز تعويض پلاك مبادرت به تعويض پلاك خودروهاي خود كنند.
وي ادامه داد: خودروهاي داراي پلاك ايران چنانچه خواهان دريافت خدماتي مانند ارايه كارت المثني هستند بايد ابتدا به مراكز تعويض پلاك مراجعه كرده و درخواست صدور كارت المثني را ارايه دهند.
جانشين رئيس پليس راهنمايي و رانندگي ادامه داد: جهت دريافت پلاك خودروي المثني حضور مالك الزامي بوده و بايد سند مالكيت خودرو و شناسنامه خودرو را به همراه داشته و پس از تنظيم صورتجلسه عدم كشف فساد توسط مالك و بازديد خورو كارت المثني صادر مي شود.
وي ادامه داد: جهت صدور كارت مالكيت خودرو نيازي به مراجعه به دفتر اسناد رسمي و يا دفاتر پليس 110 وجود ندارد و مالك فقط بايد به همراه مدارك فوق به مراكز تعويض پلاك مراجعه كند.
سردار  هاديان فر در پاسخ به پرسشي مبني بر اين كه در صورتي كه يكي از پلاك هاي خودرو مفقود شود مالك بايد چه اقداماتي را انجام دهد گفت: مراحل دريافت پلاك براي پلاك هاي مفقود شده نيز مانند كارت خودرو است و براي خودرويي كه پلاك ليزري آن نيز مفقود شده است پلاك ايران صادر مي شود.
وي گفت: چنانچه پلاك مفقود شده پلاك ايران باشد پس از طي مراحل قانوني به مالك پلاك جديد با شماره جديد واگذار مي شود.]]>
</TEXT>
</DOC>
<DOC>
<DOCID>HAM2-860222-030</DOCID>
<DOCNO>HAM2-860222-030</DOCNO>
<ORIGINALFILE>/1386/860222/news/_ejtem.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم
9 تا 12 به استثناءروزهاي تعطيل23023337 bamardom @ hamshahri.org]]>
</TITLE>
<TEXT>
<![CDATA[پليس اتوبان براي شب
پليس اتوبان در كنترل رانندگاني كه بزرگراه هاي تهران را عرصه يكه تازي خود كرده اند، نقش مهمي دارد. اما متأسفانه شب ها به ويژه از ساعت 10 شب تا 2 بامداد، مردم شاهد خطرناك ترين رفتارها توسط رانندگان خلافكار هستند. به همين دليل لازم است، پليس اتوبان در ساعات شب نيز با كنترل آشكار و نامحسوس رانندگي جنون آميز خلافكاران را تحت كنترل داشته باشند.
يك راننده تاكسي
بانك يك نفره!
@ شخصي تحت پوشش تأسيس صندوق اعتباري حتي با پسوند عنوان بانك در شهر كرج به جمع آوري پول از مردم پرداخته و حتي در دهها شهر، شعبه ايجاد كرده بود و سرانجام، پس از آن كه كارش به ورشكستگي و تباه كردن پس اندازهاي مردم كشيد، تحت كنترل قانون درآمد. آيا بهتر نيست در مورد فعاليت مؤسسات مالي، ضوابط دقيق ترين به كار گرفته شود تا اين چنين مردم در دام افراد فاقد صلاحيت گرفتار نشوند.
صاحبي وند كرج
فيلم 300 و سردار شجاع ايراني
@ شايد ادامه بحث درباره فيلم 300 غيرضروري باشد اما فقط يك نكته را مي خواستم يادآوري كنم. آريوبرزن سردار شجاع ايراني با 300 نفر نيرو، مدتي طولاني در برابر سپاه عظيم اسكندر مقاومت كرد. حالا، فيلمسازان هاليوود با وارونه جلوه دادن حقايق تاريخي، نقش اين سردار قهرمان را به يوناني ها، واگذار كرده اند! ما بايد درباره آريو برزن فيلم مي ساختيم.
حميرا شمالي قزوين
ادامه روش گلدكوئيست...
غيرقانوني اعلام كردن فعاليت شركت گلدكوئيست كه با خارج ساختن ارز به اقتصاد كشور ما صدمه وارد مي كرد، تا حد زيادي، فعاليت غيرقانوني اين شركت را محدود و متوقف كرد. اما تعدادي شركت ريز و درشت با همان ماهيت خروج ارز از كشور و فروش سكه يا اشياء خارجي گوناگون فعاليت دارند كه مطابق قانون بايد با آنها برخورد شود.
مرادي تهران
نوعي خصوصي سازي!
خصوصي سازي واحدهاي صنعتي اگر با درايت لازم انجام نشود، پيامدهاي منفي به همراه دارد. از جمله در تبريز پس از واگذاري يك واحد صنعتي، يكي از ماشين هاي سنگين آن به قيمت هفتصدهزار تومان فروخته شد و همين ماشين، توسط خريدار به مبلغ هفتاد ميليون تومان به فروش رسيد!
سنجري اول تبريز
دارندگان خودروهاي فرسوده در انتظار وام
تا قوانين به صورت شفاف براي جمع آوري سريع خودروهاي فرسوده به اجرا درنيايد، به اين زودي ها رفت و آمد اين قبيل خودروهاي آلاينده در تهران متوقف نخواهد شد. به عنوان نمونه، هنوز طرح قانوني پرداخت وام به دارندگان خودروهاي از رده خارج شده به اجرا درنيامده است.
دادجو - تهران
پيشنهاد به شهرداري منطقه 20
فضاي سبز موجود در شهرك علاعين شهرري را مردم، با استفاده از آب تصفيه شده آبياري مي كنندكه دربرگيرنده هزينه سنگيني است. بهتر است شهرداري منطقه 20 براي آبياري اين فضاي سبز، همچون ساير محله ها، از آب غيرشرب استفاده كند.
تاج الدين شهرري]]>
</TEXT>
</DOC>
<DOC>
<DOCID>HAM2-860222-031</DOCID>
<DOCNO>HAM2-860222-031</DOCNO>
<ORIGINALFILE>/1386/860222/news/_ejtem.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ساعات كاري پرستاران تعديل مي شود]]>
</TITLE>
<TEXT>
<![CDATA[گروه سلامت- معاون توسعه وزارت بهداشت در آستانه روز پرستار ابراز اميدواري كرد: پيشنهاد تعديل ساعات كاري پرستاران درهيات دولت تصويب شود.وي همچنين از افزايش ميزان حق نوبت كاري گروه هاي شيفت در گردش چون داروخانه ها، پرستاران، آزمايشگاه ها و غيره خبر داد.
دكترحافظي در گفت وگو با ايسنا، گفت: با پيگيريهاي به عمل آمده براي پرستاران توانستيم مصوبه هيات امناي دانشگاه ها را در اين خصوص داشته باشيم.
وي با بيان اين كه جمع اين مبلغ در يكسال بالغ بر 31 ميليارد تومان است، اظهار داشت: به استناد مصوبه هيات امناي دانشگاه ها، پرداخت از ابتداي سال 86 قابل انجام است و دانشگاه هايي كه تا كنون اين مبلغ را پرداخت نكرده اند پس از شروع ملزم به پرداخت ما به التفاوت هستند.
معاون توسعه وزارت بهداشت خاطرنشان كرد: براساس مكاتبات انجام شده با نهاد رياست جمهوري از آنها خواسته شده كه به وزارت بهداشت اين اجازه داده شود تا لايحه تعديل ساعت كار پرستاري را در دستوركار خود قرار دهند كه در اين صورت پس از تصويب هيات دولت تنظيم و براي تصويب نهايي به مجلس تقديم مي شود.
وي در آستانه روز پرستار نويد داد كه پيش بيني مي شود اين مصوبه تا قبل از روز پرستار ابلاغ شود.]]>
</TEXT>
</DOC>
<DOC>
<DOCID>HAM2-860222-032</DOCID>
<DOCNO>HAM2-860222-032</DOCNO>
<ORIGINALFILE>/1386/860222/news/_ejtem.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ر
افزايش مجازات قاچاقچيان، مبارزه با مصرف كنندگان]]>
</TITLE>
<TEXT>
<IMAGE>/1386/860222/news/001056.jpg</IMAGE>
<![CDATA[
دبيركل ستاد مبارزه با مواد مخدر با اشاره به اين كه در بسياري از موارد، خود باعث ورود معتادان به دايره مجرميت مي شويم، اظهار كرد: معتادان به دليل بيكاري و انگي كه به همراه دارند، به مصرف مجدد روي مي آورند و لذا رويكرد چماقي نه تنها جواب نداده، بلكه مضر نيز بوده و در اين زمينه بايد به اشتغالزايي توجه كرد.
دكتر احمدي مقدم در بيستمين همايش سراسري دبيران شوراهاي هماهنگي مبارزه با مواد مخدر با بيان اين كه بايد براي معتادان اشتغالزايي كرد، گفت: در غير اين صورت تعداد جنازه هايي كه از معتادان بر اثر تزريق در كنار خيابان جمع آوري مي شود كه امسال شمار آنها به 11 نفر رسيد، بيشتر هم مي شود.
به گزارش ايسنا وي كوچك كردن ساختار و تشكيلات ستاد مبارزه با مواد مخدر را علت اصلي تعيين فرماندهان نيروي انتظامي استانها به عنوان دبيران شوراي هماهنگي مبارزه با مواد مخدر خواند و گفت: يكي از آفت هاي ستاد مبارزه با مواد مخدر اين است كه برخي تصور مي كنند اگر مراجعه جوانان به ورزشگاهها از مصرف مواد مخدر مي كاهد، هزينه احداث اين ورزشگاهها را ستاد بايد پرداخت كند.
مشاور رييس جمهوري با متهم كردن برخي به اين كه هزينه ماشين و موبايل خود را از بودجه ستاد مبارزه با مواد مخدر تأمين مي كردند، گفت: اين ستاد ديگر بنگاه خيريه نيست و از اين پس اعتبارات به اقتضاي فعاليتهايي كه در دست اقدام است، در اختيار دبيرخانه هاي ستاد در استانها قرار مي گيرد و ديگر مستقيم واگذار نمي شود.
وي همچنين از افزايش اعتبارات بخش درمان اعتياد از 8 ميليارد به 17 ميليارد تومان خبر داد و با اعلام اين كه 4 ميليارد تومان از اين اعتبار توسط خود ستاد مبارزه با مواد مخدر پرداخت مي شود، گفت: برخي از ما سؤال مي كردند كه چرا با انتصاب جديد به جاي شروع جمع آوري معتادان، از طرح امنيت اخلاقي شروع كرديد، اما پاسخ اين است كه طرح هاي نجات يا جمع آوري معتادان تزريقي نيز از اول خردادماه در تهران و از اول تيرماه در استانها اجرايي مي شوند.
دبيركل ستاد مبارزه با مواد مخدر اصلاح قوانين بر اساس سياستهاي كلي نظام توسط مجمع تشخيص مصلحت نظام تا 10 خرداد ماه را گام بعدي ستاد مبارزه با مواد مخدر عنوان و بيان كرد: از اين پس در مبارزه با مواد مخدر توجه به ريشه ها و افزايش مجازات گردانندگان اساس كار خواهد بود، زيرا حقيقت اين است كه قوانين در مبارزه با ريشه هاي مواد مخدر ضعيف است و از اين رو ابلاغ قوانين جديد تا پايان امسال صورت مي گيرد.
احمدي مقدم با اشاره به بحث مصادره اموال قاچاقچيان گفت: با مصوبه جلسه اخير ستاد با حضور رييس جمهوري، مقرر شد كه اين اموال به دستگاههاي مبارزه كننده واگذار و در بخش بهزيستي و بهداشت صرف شوند، لذا با اين واگذاري اختيار، ديگر خيلي از مسائل مثل نياز به انبار براي اموال مصادره شده هم حل مي شود.
وي با تأكيد بر اين كه از اين پس يكي از منابع مبارزه با مواد مخدر اموال مصادره شده از قاچاقچيان خواهد بود و ديگر برخي نمي توانند از اين اموال به نفع خود استفاده كنند، نسبت به انحصارزدايي مسؤوليت بخش درمان از دولت تأكيد كرد و گفت: همچنين من بعد بخش خصوصي هم در امر درمان اعتياد وارد مي شود و در همين زمينه جلسه اي روز شنبه با وزير بهداشت در ستاد مبارزه با مواد مخدر برگزار مي شود.
مشاور رييس جمهوي در ادامه با بيان اينكه رفع اصطكاك بين دستگاهها، كمترين هدف مورد نظر از تغيير ساختار مسؤوليتي ستاد مبارزه با مواد مخدر است، گفت: با توجه به همجواري ايران با افغانستان، موضوع مواد مخدر يك اپيدمي خطرناك است و آسيب پذيرترين گروهها مبتلا به خانمان سوزترين مواد مخدر يعني هروئين هستند و به عبارتي معتادان به ترياك نيمه بالاي شهر و معتادان به هروئين معمولاً نيمه پايين شهر را در بر مي گيرند.
وي با اشاره به اين كه ورود آمريكا به افغانستان توليد مواد مخدر در اين كشور را به 5/3 برابر رسانده است، افزود: خوشبختانه تعداد معتادان در كشور علي رغم ازدياد جمعيت، افزايش پيدا نكرده است، اما بسنده كردن به اين امر كافي نيست زيرا هنوز يك ميليون و 200 هزار معتاد دائمي و نزديك به 700 هزار معتاد تفنني در كشور زندگي مي كنند.
دبيركل ستاد مبارزه با مواد مخدر رويكرد رايج به مبارزه با مواد مخدر را مبارزه با تأمين  يا عرضه  كنندگان مواد مخدر خواند و با اعلام اين كه تا كنون توجه كمتري به متقاضيان مواد مخدر با هدف كاهش تقاضا از طريق كاهش بازار عرضه صورت گرفته است، بيان كرد: تا زماني كه متقاضي براي مواد مخدر وجود دارد، راه براي عرضه نيز باز است.
وي با تأكيد بر اين كه منشا بيماريهاي عفوني نظير ايدز و هپاتيت عمدتاً مواد مخدر است،  افزود: رفتار مبارزه با عرضه مواد مخدر به جاي اين كه علت گرا باشد، معلول گراست؛ اين در حاليست كه ايران به دليل موقعيت جغرافيايي، مسير انتقال مواد مخدر به كشورهاي ديگر قرار گرفته است و عده اي تلاش مي كنند كه اين كشور همچنان مسير انتقال اين مواد باقي بماند.
احمدي مقدم با تأكيد بر اين كه راه ترانزيت مواد مخدر از ايران بايد قطع شود، اظهار كرد: ايران خود را در برابر كشورهاي ديگر از جمله كشورهاي اروپايي نيز، مسؤول مي داند، اما تنها اقدام در توان ما، بستن راههاي انتقال مواد مخدر است.
وي با بيان اين كه در رويكرد جديد مبارزه با مواد مخدر گروه هدف مصرف كنندگان هستند، افزود: پيشگيري از ورود افراد جديد به سيكل بسته مواد مخدر، تلاش در جهت خروج عده اي از معتادان از اين سيكل و كاهش آسيب هاي كساني كه در سيكل مواد مخدر باقي مانده اند، از رويكردهاي اصلي در دوره فعاليت جديد ستاد مبارزه با مواد مخدر است.
دبيركل ستاد مبارزه با مواد مخدر توسعه درمانهاي نگهدارنده با موادي بهداشتي مثل متادون با رويكرد كاهش آسيب و تشويق خانواده ها براي پرهيز از عدم حمايت معتادان و رهاسازي آنها در خيابان را از موارد مؤثر در كاهش آسيب براي كساني كه در سيكل مواد مخدر قرار دارند، برشمرد و تأكيد كرد: اعتياد شبيه ايدز و سرطان هاي بدخيم است كه همه منتظر مرگ فرد مبتلا به آن هستند، اما بر خلاف بيماران مبتلا به امراض نامبرده كه همچنان در حمايت خانواده قرار مي گيرند، معتادان از حمايت خانواده هاي خود محروم مي شوند.
وي همچنين تصريح كرد: اكثر سرقت ها و توزيع مواد مخدر در جامعه توسط خود معتادان انجام مي شود؛ اين در حاليست كه خانواده ها مي توانند با صرف هزينه ناچيز و شايد هيچ هزينه اي، معتادان خياباني خود را به مراكز درمان نگهدارنده بسپارند، لذا تغيير نگاه به معتاد از مجرم به بيمار، در كاهش آسيب معتادان مؤثر است.
دبيركل ستاد مبارزه با مواد مخدر با تأكيد بر اين كه معتادان با مراجعه به مراكز ترك و درمان به عنوان مجرم دستگير نمي شوند، گفت: برخي مي گويند كه ماهيت مبارزه با مواد مخدر پليسي شده است، اما ما مي خواهيم با هدايت معتادان به سمت درمان، درمان پليس مدار را رايج كنيم، چرا كه حتماً بايد نيرويي معتادان را وادار به ترك كند.]]>
</TEXT>
</DOC>
<DOC>
<DOCID>HAM2-860222-033</DOCID>
<DOCNO>HAM2-860222-033</DOCNO>
<ORIGINALFILE>/1386/860222/news/_ejtem.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[خبر
تصويب الگوي دولت الكترونيك در هيات دولت]]>
</TITLE>
<TEXT>
<![CDATA[گروه دانش- الگوي دولت الكترونيكي كه توسط دبيرخانه  شوراي عالي فن آوري اطلاعات كشور تدوين شده است، در جلسه ي استاني هيات دولت در كرمان به تصويب رسيد.
به گزارش دبيرخانه  شوراي عالي فن آوري اطلاعات كشور، عبدالمجيد رياضي، دبير شورا با اشاره به اهميت كاربرد فن آوري اطلاعات در پياده سازي رويكردهاي چهارگانه دولت گفت: دبيرخانه  شوراي عالي فن آوري اطلاعات كشور از چندي پيش نسبت به طراحي ساختاري مناسب، جهت ايجاد دولت الكترونيكي اقدام كرده بود كه اين اقدامات به طراحي مدلي منجر شد كه به تبيين ساختار دولت الكترونيكي مي پردازد.
به گفته ي رياضي، بدين ترتيب الگوي دولت الكرونيكي در مقياس استاني، همزمان با سفر رييس جمهور براي نخستين بار به استان كرمان مورد تصويب هيات دولت قرار گرفت كه اميدواريم با تامين اعتبارات لازم توسط مبادي ذي ربط، اين الگو طبق برنامه ي زمان بندي شده پياده سازي و مورد اجرا قرار بگيرد.
دبير شوراي عالي فن آوري اطلاعات همچنين در خصوص ويژگي هاي ساختار دولت الكترونيكي افزود: نصب و راه اندازي پورتال استاني، جهت ارايه ي خدمات مورد تقاضاي مردم توسط دستگاه هاي دولتي يكي از مولفه هاي الگوي دولت الكترونيكي است.
رياضي همچنين تصريح كرد: در ساختار دولت الكترونيك كه توسط دبيرخانه ي شوراي عالي فن آوري اطلاعات تدوين شده است، عمليات لازم جهت اتصال بسياري از مراكز و همچنين مدارس به شبكه ملي اينترنت صورت مي گيرد و راه اندازي مركز داده data ceter استان نيز به عنوان يك نياز جهت پشتيباني شبكه ي ملي اينترنت مورد توجه قرار مي گيرد.]]>
</TEXT>
</DOC>
<DOC>
<DOCID>HAM2-860222-034</DOCID>
<DOCNO>HAM2-860222-034</DOCNO>
<ORIGINALFILE>/1386/860222/news/_eqtes.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[شركت ملي پالايش و پخش فرآورده هاي نفتي اعلام كرد
فروش بنزين از اول خرداد فقط با كارت سوخت]]>
</TITLE>
<TEXT>
<![CDATA[گروه اقتصادي- شركت ملي پالايش و پخش فرآورده هاي نفتي ايران با صدور اطلاعيه اي اعلام كرد: از ابتداي خرداد ماه سال جاري سوخت گيري خودروها فقط با كارت هوشمند سوخت صورت مي گيرد. روابط عمومي شركت ملي پالايش و پخش فرآورده هاي نفتي ايران اعلام كرد، نظر به اينكه از ابتداي خرداد ماه، عرضه بنزين در جايگاه هاي كشور صرفا با استفاده از كارت هوشمند سوخت انجام مي گيرد، كليه دارندگان خودرو كه تاكنون كارت هوشمند سوخت خود را دريافت نكرده اند لازم است با تماس تلفني و همچنين مراجعه به سايت هاي اينترنتي ضمن اطلاع از آخرين وضعيت كارت هوشمند سوخت خود پيگيري لازم در خصوص دريافت كارت هوشمند سوخت خود به عمل آورند.
بر اساس اين گزارش با توجه به فرصت اندك باقيمانده و به منظور ايجاد تسهيلات لازم جهت مراجعين، كليه دفاتر پستي تهران و كلان شهرها به صورت شبانه روزي و در ساير شهرستان ها تا ساعت 20 آماده تحويل كارت هوشمند سوخت هستند.
همچنين، آن دسته از مالكين خودرو كه نسبت به دريافت كارت هوشمند سوخت خودروي خود اقدام نكنند از ابتداي خرداد ماه امكان سوخت گيري نخواهند داشت.
**
مالك، مسئول است
نماينده ويژه رئيس جمهور در تبصره13: از آنجا كه تاكنون فرصت مناسب و كافي براي همه دارندگان خودرو و موتورسيكلت براي دريافت كارت سوخت در چندين مرحله در نظر گرفته شده است از اول خرداد مسئوليت عدم امكان دريافت سوخت به عهده مالك خودرو است
**
بقيه از صفحه اول
صاحبان خودرو كه تا كنون كارت سوخت دريافت نكرده اند مي توانند با تلفن و پايگاه هاي اينترنتي پست و پليس تماس حاصل كنند. تلفن و نشاني اينترنتي يادشده به اين شرح است.
تلفن پست: 09687، تلفن نيروي انتظامي: 88675150-021، سايت پست: www.post.ir،سايت نيروي انتظامي: ww.epolice.ir علاوه براين افراد با ارسال اس ام اس نيز مي توانند كارت سوخت خودرا در شبكه پست رهگيري كنند.
همچنين صاحبان خودرو مي توانند براي كسب اطلاعات در مورد نحوه ارسال اس ام اس به پايگاه اطلاع رساني پست مراجعه كنند.
افشين احمدزاده مديرعامل شركت پست پيشتاز با اعلام اين خبر تاكيد كرد تاكنون 5 ميليون و 550 هزار نفر كارت سوخت خود را دريافت كرده اند و 1 ميليون و 180 هزار كارت هنوز در شبكه پستي است كه بايد دارندگان خودرو با پيگيري هاي لازم از طريق روش هاي يادشده براي دريافت كارت اقدام كنند.
مسئوليت به عهده مالك خودروست
در همين حال نماينده ويژه رئيس جمهور در تبصره 13 اعلام كرد، از آنجا كه تاكنون فرصت مناسب و كافي براي همه دارندگان خودرو و موتورسيكلت براي دريافت كارت سوخت در چندين مرحله در نظر گرفته شده است از اول خرداد مسئوليت عدم امكان دريافت سوخت به عهده مالك خودرو است. به گزارش دبيرخانه شوراي اطلاع رساني دولت، محرابيان رئيس ستاد طرح هاي ويژه دولت با اعلام اين مطلب گفت: همه جايگاه هاي عرضه بنزين تا ابتداي خرداد ماه مجهز به سيستم كارت هوشمند سوخت مي شوند و ديگر عرضه بنزين بدون كارت هوشمند امكان پذير نيست.
علي اكبر محرابيان افزود: در حال حاضر از مجموع 2300 جايگاه عرضه بنزين در سراسر كشور حدود 2000 جايگاه آماده عرضه بنزين با كارت هوشمند است و حدود 1000 جايگاه نيز بنزين را تنها از طريق كارت عرضه مي نمايند و طي 10 روز آينده سيستم كارت خوان جايگاههاي باقيمانده نيز فعال مي شود.
نماينده ويژه رئيس جمهور در تبصره 13 تصريح كرد: آن دسته از عزيزاني كه تاكنون كارت هوشمند سوخت دريافت نكرده اند بايستي هر چه سريعتر به ادارات پست محل زندگي خود مراجعه و كارت سوخت خود را دريافت نمايند.
رئيس ستاد طرح هاي ويژه دولت افزود: افرادي نيز كه كارت هوشمند سوخت آنان به علت نقص نشاني تاكنون به ادارات پست ارسال نشده نيز بايستي در فرصت باقي مانده از طريق سايت هاي اعلام شده و يا مراجعه به دفاتر پليس بعلاوه 10و ادارات راهنمايي و رانندگي محل سكونت خود نسبت به اصلاح نشاني اقدام نمايند.
تكذيب گزارش هاي بي اساس
روز جمعه دبيرخانه شوراي اطلاع رساني دولت در اطلاعيه اي هرگونه خبر فاقد اعتبار در مورد ميزان سهميه بنزين و يا نرخ بنزين آزاد را به شدت تكذيب كرد. ديروز يك خبرگزاري داخلي به نقل از نشريه ميدل ايست اكونوميك سروي(ميس)از سهميه سه ليتري براي خودروهاي شخصي و قيمت 500 تومان براي بنزين آزاد خبر داده بود. انتشار اين خبر در روز جمعه موجب واكنش دبيرخانه شوراي اطلاع رساني دولت براي تكذيب خبر شد. در اطلاعيه اين شورا تاكيد شده كه اعلام سهميه بندي و نرخ آزاد بنزين بدون اعلام رسمي دولت كذب است.
طرح جديدي در مجلس
در همين حال يك عضو كميسيون برنامه، بودجه و محاسبات مجلس اعلام كرد كه طرح دوفوريتي در دست بررسي نمايندگان است كه قيمت بنزين واقعي مي شود، اما يارانه بنزين به صورت نقدي به مردم داده مي شود.
وي خاطرنشان كرد: تا به حال بيش از 25 نماينده طرح دو فوريتي را امضا كرده اند كه احتمالاً در مجلس مطرح مي شود.]]>
</TEXT>
</DOC>
<DOC>
<DOCID>HAM2-860222-035</DOCID>
<DOCNO>HAM2-860222-035</DOCNO>
<ORIGINALFILE>/1386/860222/news/_eqtes.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اعلام جزئيات تشديد جريمه قاچاق كالا در سال86]]>
</TITLE>
<TEXT>
<IMAGE>/1386/860222/news/001050.jpg</IMAGE>
<![CDATA[
گروه اقتصادي- جريمه قاچاق مكشوفه در همه نقاط مرزي و داخل كشور مصوب قانون بودجه سال 86 براي حمايت از توليدات داخلي و كمك به روانسازي تجارت قانوني و مبارزه با قاچاق كالا و ارز اعلام شد.
به گزارش روابط عمومي ستاد مركزي مبارزه با قاچاق كالا و ارز، در بخش كالا هاي قاچاق ورودي در صورتي كه كشف شامل كالاهاي مورد نياز و ضروري مصرفي باشد، مشمول ضبط مال و جريمه معادل دوبرابر قيمت كالا، اگر مشمول كالاهاي غير ضروري باشد، ضبط مال و جريمه معادل 5 برابر قيمت كالا، و اگر كالاهاي غيرمجاز و ممنوعه(مانند مشروب و غيره)باشد در صورت كشف، مشمول انهدام و ضبط مال و جريمه معادل ده برابر قيمت كالا مي شود.
علاوه براين در سال 86 جريمه كليه مشروبات الكلي كشف شده براساس هر ليتر حداقل معادل سيصد هزار ريال و يا ده برابر قيمت جهاني هر ليتر(مشروط بر  اينكه از 300 هزار ريال كمتر نباشد)دريافت و به حساب خزانه واريز خواهد شد. در پرونده هاي منجر به صدور حكم محكوميت در مورد قاچاق و فروش مشروبات الكلي علاوه بر جريمه ده برابر قيمت بين المللي، كليه اماكن و وسايط نقليه كه براي تهيه، حمل و نگهداري، توزيع و فروش مشروبات الكلي و قاچاق از آن استفاده مي شوند مصادره و درآمد آن پس از فروش به خزانه واريز مي شود.
در اين اطلاعيه تاكيد شده است كه همه كالاهاي قاچاق كه در داخل كشور نيز كشف مي گردد، مشمول مفاد قاچاق كالاهاي ورودي است.]]>
</TEXT>
</DOC>
<DOC>
<DOCID>HAM2-860222-036</DOCID>
<DOCNO>HAM2-860222-036</DOCNO>
<ORIGINALFILE>/1386/860222/news/_eqtes.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[رقابتي تريناقتصادهاي جهان]]>
</TITLE>
<TEXT>
<![CDATA[فارس: موسسه آي ام دي سوئيس تازه ترين رتبه بندي اقتصادهاي بزرگ جهان از لحاظ رقابتي بودن را منتشر كرد.
آمريكا علي رغم كاهش چشمگير رشد اقتصادي همچنان رقابتي ترين اقتصاد جهان را در اختيار دارد. سنگاپور نيز با يك رتبه ترقي نسبت به سال گذشته دومين اقتصاد رقابتي جهان شناخته شده است. هنگ كنگ، لوكزامبورگ و دانمارك نيز به ترتيب در رتبه هاي سوم تا پنجم قرار دارند.
موسسه آي ام دي فهرست 55 اقتصاد بزرگ جهان را از لحاظ قدرت رقابت پذيري منتشر كرده است. انگليس بدون تغيير نسبت به سال قبل در رده بيستم قرار دارد. ونزوئلا در اين رتبه بندي در جايگاه آخر قرار دارد. در بين كشورهاي در حال توسعه چين با دو رتبه ارتقا به رده پانزدهم رسيده است و هند بدون تغيير رتبه 27 را در اختيار دارد. روسيه نيز با سه رتبه پيشرفت به رده 43 صعود كرده است ولي آفريقاي جنوبي با 12 رتبه نزول به رده 50 سقوط نموده است.]]>
</TEXT>
</DOC>
<DOC>
<DOCID>HAM2-860222-037</DOCID>
<DOCNO>HAM2-860222-037</DOCNO>
<ORIGINALFILE>/1386/860222/news/_eqtes.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اضافه شدن 3 منطقه جديد به مناطق عمليات انتقال گاز]]>
</TITLE>
<TEXT>
<![CDATA[ايسنا: با توجه به توسعه قابل توجه بخش انتقال گاز، همچنين ضرورت بهره برداري، تعمير و نگهداشت مطلوب در مناطق عمليات انتقال، سه منطقه جديد ديگر عمليات انتقال گاز در نقاط مختلف كشور ايجاد خواهد شد.
مصطفي كشكولي - مديرعامل شركت انتقال گاز ايران - در توضيح اين مطلب افزود: اين سه منطقه با توجه به افزايش قابل ملاحظه حجم عمليات انتقال گاز و گستردگي اين عمليات با هدف تسهيل در امر انتقال در جنوب، غرب و شمال كشور احداث و به هفت منطقه كنوني عمليات انتقال گاز، اضافه خواهند شد.
مديرعامل شركت انتقال گاز تصريح كرد: با توجه به همين حساسيت اين شركت نيز در نيمه نخست امسال همزمان با عمليات انتقال گاز، همه امكانات خود را براي انتقال هرچه مطلوب تر گاز در نيمه دوم امسال آماده خواهد كرد، ولي تداوم عمليات گازرساني مطلوب، مشروط بر آن خواهد بود كه مصرف كنندگان نيز به مصرف بهينه اين حامل انرژي ارزشمند توجه بيشتري داشته باشند.]]>
</TEXT>
</DOC>
<DOC>
<DOCID>HAM2-860222-038</DOCID>
<DOCNO>HAM2-860222-038</DOCNO>
<ORIGINALFILE>/1386/860222/news/_eqtes.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[لايحه فعاليت بانك هاي خارجي به زودي در مجلس]]>
</TITLE>
<TEXT>
<![CDATA[مهر: مخبر كميسيون برنامه و بودجه مجلس پيش بيني كرد لايحه دولت به منظور اعطاي مجوز به بانك هاي خارجي براي تاسيس شعبه در ايران ماه آينده به مجلس ارسال شود.
عضو شوراي پول و اعتبار گفت: تقاضاهاي زياد بانك هاي خارجي براي تاسيس شعبه در ايران موجب شد اين موضوع در نشست اخير شوراي پول و اعتبار مطرح و تصويب شود.
محمد مهدي مفتح با بيان اين كه هم اكنون قانوني براي تاسيس شعب بانك هاي خارجي در ايران وجود ندارد، افزود: بانك هاي خارجي بايد در قالب نظام بانكداري بدون ربا در كشور فعاليت كرده و منطبق با ضوابط اسلامي عمل نمايند.]]>
</TEXT>
</DOC>
<DOC>
<DOCID>HAM2-860222-039</DOCID>
<DOCNO>HAM2-860222-039</DOCNO>
<ORIGINALFILE>/1386/860222/news/_eqtes.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[بانك هاي دولتي از خصوصي ها وام مي گيرند]]>
</TITLE>
<TEXT>
<![CDATA[ايسنا: نماينده مردم دهلران در مجلس گفت: دولت نبايد بانك ها را ملزم كند تسهيلات را براي پروژه هايي دهند كه توجيه اقتصادي و مالي ندارند.
عادل آذر اظهار كرد: تقريبا دو سال پياپي است كه دولت تكاليف ويژه اي را درباره استفاده از منابع داخلي بانك ها در قالب بودجه سنواتي براي تسهيلات مربوط به بنگاه هاي زودبازده و كارآفريني تعيين مي كند.
وي افزود: به طوري كه در سال 1385، 1250 ميليارد تومان و در سال 1386، 1450 ميليارد تومان براي اين تسهيلات پيش بيني شده كه مي توان گفت: با توجه به وضعيتي كه ذخاير، موجودي و سرمايه  بانك ها به خصوص بانك هاي دولتي دارند، اين تسهيلات بسيار سنگين است.
عضو كميسيون برنامه  و بودجه مجلس با اشاره به بدهي دولت به بانك ها كه حدود 3 هزار و پانصد تا 4 هزار ميليارد تومان برآورد شده، بيان كرد: هم چنين بدهي هايي كه بخش خصوصي به بانك ها دارند كه برآوردي نزديك به 14 هزار ميليارد تومان است، از جمله مواردي است كه دست به دست هم داده و بانك ها را در تامين تسهيلات مربوط به سرمايه گذاري بخش  خصوصي و بخش غيردولتي دچار مشكل كرده است، به طوري كه اعتبارات تعداد زيادي از بانك ها و به خصوص بانك هاي بزرگ امروزه در وضعيت قرمز قرار دارند.
وي ادامه داد: يعني از منابعي كه ندارند تسهيلات مي دهند يا مجبورند از بانك هاي بخشي خصوصي با بهره ي 17 و 18 درصد استقراض كرده و به عنوان تسهيلات 14 درصدي به بخش غيردولتي پرداخت كنند و يا از ذخايرشان نزد بانك مركزي عدول كرده و استفاده كنند.
آذر با بيان اين كه كارهاي خوبي در مجلس در حال اقدام است، اظهار كرد: به عنوان مثال طرح مربوط به تسريع بدهي هاي دولت به سيستم بانكي كه در كميسيون برنامه و بودجه در حال بررسي است يا طرح دو فوريتي كه در خصوص نحوه پرداخت تسهيلات بانك ها به بخش خصوصي تصويب شد و در روزهاي آينده مورد بحث و بررسي قرار خواهد گرفت.]]>
</TEXT>
</DOC>
<DOC>
<DOCID>HAM2-860222-040</DOCID>
<DOCNO>HAM2-860222-040</DOCNO>
<ORIGINALFILE>/1386/860222/news/_eqtes.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تأمين قطعات تندر90 با مشكل مواجه است]]>
</TITLE>
<TEXT>
<![CDATA[گروه اقتصادي - خودروي تندر 90 در حالي كه قرار است از خرداد ماه به بازار عرضه شود، ظاهرا به دليل همكاري نكردن رنو با مشكلاتي در زمينه ارائه خدمات پس از فروش و تامين قطعات اين خودرو روبروست.
ناصر بيك زاده مرزباني، مدير عامل شركت ايساكو در اين باره گفت: توليد و عرضه اين خودرو با مشكلات و موانعي در زمينه تامين قطعات يدكي و ارايه خدمات پس از فروش نيز روبرو است.
براي تامين قطعات اين خودرو بر اساس همفكري با سازمان گسترش و نوسازي صنايع ايران مقرر شد تا تيم مشتركي از سايپا و ايران خودرو تشكيل و براي ارايه خدمات پس از فروش و تامين قطعات با شركت رنو مذاكره نمايد گرچه براي ارايه خدمات پس از فروش تعدادي از بهترين نمايندگي هاي دو خودرو ساز كشور انتخاب شده و برنامه ريزي براي آموزش اين نمايندگي ها نيز توسط رنو صورت گرفته است اما مذاكرات با اين شركت براي تامين و قيمت قطعات يدكي پس از عرضه اين خودرو به بازار هنوز به نتيجه نرسيده و با اين روند تامين قطعات تندر90 با مشكل مواجه خواهد بود.گرچه اين مذاكرات در نهايت به نتيجه خواهد رسيد اما موضوع مطرح قيمت قطعات اين خودرو و رعايت حقوق مصرف كنندگان داخلي است كه بايد در نظر گرفته شود.
وي افزود: با وجود تلاش هاي صورت گرفته هنوز توافق نهايي براي قيمت قطعات يدكي تندر 90 حاصل نشده است. با توجه به اين كه طرف فرانسوي معتقد است در قرارداد اين خودرو با قيمت پاييني به بازار عرضه شده با افزايش بيش از دو برابري قيمت قطعات اين خودرو شايد مي خواهند به نوعي جبران اين زيان را بنمايند.]]>
</TEXT>
</DOC>
<DOC>
<DOCID>HAM2-860222-041</DOCID>
<DOCNO>HAM2-860222-041</DOCNO>
<ORIGINALFILE>/1386/860222/news/_eqtes.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نصب سكوي دريايي توليد درپارس جنوبي]]>
</TITLE>
<TEXT>
<IMAGE>/1386/860222/news/000978.jpg</IMAGE>
<![CDATA[
گروه اقتصادي- عرشه سكوي دريايي توليد مرحله هفت توسعه ميدان گازي پارس جنوبي با اتكا به دانش و توان ملي با موفقيت در عمق?? متري آبهاي خروشان خليج فارس نصب شد.
به گزارش روابط عمومي شركت نفت و گاز پارس، عمليات نصب عرشه اين سكو كه توسط شناور شركت صدرا موسوم به hlb5000 در فاصله??? كيلومتري ساحل عسلويه اجرا شد براي نخستين بار در كشور توسط كارشناسان و مهندسان ايراني انجام شد. با نصب اين سكو كه???? تن و چهار طبقه خواهد بود، نخستين مرحله انتقال گاز مورد نياز مراحل شش تا هشت پارس جنوبي آغاز خواهد شد. هدف توسعه مراحل شش تا هشت ميدان گازي پارس جنوبي توليد روزانه??? ميليون متر مكعب گاز ترش و خشك،??? هزار بشكه ميعانات گازي و توليد سالانه?/? ميليون تن گازمايع(پروپان و بوتان)براي صادرات مي باشد.]]>
</TEXT>
</DOC>
<DOC>
<DOCID>HAM2-860222-042</DOCID>
<DOCNO>HAM2-860222-042</DOCNO>
<ORIGINALFILE>/1386/860222/news/_eqtes.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت و گو با معاون وزير ارتباطات و رئيس سازمان تنظيم مقررات راديويي
نفع مردم در بازار رقابتي
محمدعلي توحيدعكس:مسعود خامسي پور]]>
</TITLE>
<TEXT>
<IMAGE>/1386/860222/news/000981.jpg</IMAGE>
<![CDATA[
 ارتباطات يك نياز اساسي امروز بشر است كه هر روز ابعاد ناشي از تحولات فني آن، بازار پر رونق و متحولي را نويد مي دهد. يكي از رويكرد هايي كه به تبع تحولات اين بخش در كشور دنبال شده و ابلاغ سياست هاي اصل 44 آن را تسريع كرده است خصوصي سازي و ايجاد بازار رقابتي در بخش ارتباطات سيار است براي آگاهي از اين تحولات با محمود خسروي معاون وزير ارتباطات و رئيس سازمان تنظيم مقررات راديويي گفت و گو كرده ايم.
با توجه به تغييرات ساختار وزارت ارتباطات و فناوري اطلاعات، در مورد وظايف سازمان تنظيم مقررات توضيح دهيد؟
سازمان هاي تنظيم مقررات در جهان در دهه هاي آخر قرن بيستم در اكثر كشور ها شكل گرفت. بازار هاي رقابتي ايجاد و خصوصي سازي آغاز شد و اين نياز به ايجاد شركت هاي تنظيم مقررات منجر گرديد كه شرح وظايفي نيز براي آن از سوي سازمان جهاني مخابرات پيشنهاد شد.
در ايران نيز همزمان با برنامه سوم كميسيوني پيش بيني شد كه در زمينه تهيه مقررات لازم كار كند. اين كميسيون به شكل گيري سازمان تنظيم مقررات منجرشد و شرح وظايف ويژه اي نيز براي آن ارائه شده است كه شامل صدور پروانه فعاليت براي شركت هاي ارتباطي و تدوين استاندارد هاي تجهيزات و نظارت بر فعاليت اپراتورهاي ارتباطي خصوصي و دولتي فعال در اين بخش ها. حفظ حقوق اپراتورها و مشتركان مي باشد.
با توجه به روند خصوصي سازي در بخش مخابرات و ارتباطات كشور، آينده سازمان تنظيم مقررات به چه شكل پيش بيني شده است؟
شركت هاي تنظيم مقررات در هر شرايطي نهادي است كه در صورت خصوصي سازي وظايف خود را ادامه مي دهد و با توجه به پيش بيني تغيير ساختاري كه در بخش ارتباطات كشور رخ مي دهد برنامه ريزي گسترش وظايف و تقويت بخش هاي كارشناسي طبق اساس نامه بسيار مناسبي كه تهيه و تصويب شده است در دست اجرا است. در واقع سازمان تنظيم مقررات در هر شرايطي كار خود را ادامه مي دهد واين كار با گسترش خدمات و تنوع شركت هاي خدماتي گسترده تر مي شود.
چه مشكلاتي در مسير فعاليت سازمان است؟
تعامل خوبي باسازمان مديريت و برنامه ريزي داريم. سازمان و تشكيلات سازمان در حال تدوين است و كار ادامه دارد. كارها بصورت استفاده از ظرفيت هاي خارج از سازمان صورت مي گيرد و كار نظارت و برنامه ريزي با استفاده از خدمات پيمانكاري و بخش خصوصي صورت مي گيرد و از گسترش فيزيكي به شدت پرهيز مي كنيم. اين كار به ويژه با استفاده از توان كارشناسي در دانشگاه هاي كشور انجام مي شود.
در زمينه ارتباطات سيار سازمان تنظيم مقررات چه برنامه اي دارد؟
ما با تلاش و برنامه ريزي تلاش كرديم بازار رقابتي در بخش ارتباطات سيار ايجاد شود و امروز يك شرايطي پيش آمده كه همه براي جذب مشتري در تلاش هستند كه خدمات خود را بهبود ببخشند. اين رقابت هم در بخش كيفيت خدمات است و هم در بخش قيمت. اين فعاليت به حق انتخاب مشتركان منجر شده و مردم مي توانند انتخاب كنند.
در حال حاضر خدمات تلفن اعتباري در كشور كه از سوي بخش تعاوني ارائه مي شود و قراردادي كه بسته شده است بخش خصوصي را به زائده بخش دولتي تبديل كرده و اختيار و امكان فعاليت را از بخش تعاوني كه به خدمات ارتباطات سيار وارد شده گرفته است اين به كاهش توان رقابتي اين بخش منجر نمي شود؟
اين مشكل در قراردادي است كه به امضاء رسيده است. شركت تعاوني پيمانكار مخابرات است و قرار است كه بصورت پيمانكاري كار را انجام دهد و بعد از 10سال تجهيزات را به مخابرات تحويل دهد. مشكلاتي وجود دارد و طبق قرارداد، پيمانكار بايدخدماتي ارائه مي كرد. پيمانكار نيز معترض است كه دولت بايد خدماتي ارائه مي كرد كه نكرده است. ولي به هر حال كار بايد ادامه يابد و اگر قرار است كه به كار ادامه دهند بايد خدمات خود را بهبود ببخشند.
شما در زمينه اختلافاتي كه رخ مي دهد وارد عمل نمي شويد و نظارت نمي كنيد؟
چرا ما در همه موارد نظارت داريم و براي رفع مشكلات همكاري و نظارت مي كنيم. ولي در هر بخش به دليل تازه بودن خدمات و مشكلات و برخي اختلاف نظر ها تا رسيدن به شرايط مطلوب كمي وقت نياز دارد. همه مسايل براساس پروانه اي كه صادر شده عمل و نظارت مي شود. ما در حال تهيه پروانه براي اپراتورهاي دولتي نيز هستيم. شركت هاي دولتي نيز بناچار بايد در چهارچوب هاي مشخص فعاليت كنند و بازار از شرايط يكساني براي فعاليت اپراتورهاي فعال در خدمات ارتباطي برخوردار باشد.
پروانه شركت هاي دولتي در چه مرحله اي است؟
ما تلاش فراواني كرده ايم و در حال تهيه پروانه براي اپراتور اول هستيم. با توجه به و صدور پروانه براي اپراتور دوم كمي مشكل كاهش يافته است. با اين وجود صدور پروانه براي شركت هاي دولتي مخابرات پيشرفت خوبي كرده و تا پيش از خصوصي شدن اين شركت ها پروانه فعاليت براي آنان صادر مي شود. مشكلاتي وجود دارد ولي همه طرح ها با توجه به برنامه ريزي كه شده است بايد انجام شود. يكي از مسايل مهمي كه در اثر ورود بخش خصوصي در بازار ارتباطات سيار مشاهده مي كنيم كاهش قيمت  هاست. ورود بخش خصوصي براساس برنامه ريزي هاي دولت رخداده است و ايجاد رقابت حاصل روشني دارد كه آثار مثبت آن به مردم و مصرف كننده ها مي رسد.
يك مشكل اساسي كه روند حضور اپراتور دوم را در بازار كند كرد، نگراني هايي بود كه در مورد مسايل امنيتي مطرح مي شد، اين نگراني ها تاخير طولاني در برنامه دولت براي ايجاد رقابت در اين بازار ايجاد كرد.آيا اين تاخير طبيعي بود؟
به هر حال يك فعاليت جديد براي بازكردن جاي خود در هر جامعه اي با مشكلات مشتركي مواجه مي شود و اين طبيعي است بنابراين ما نمي توانيم در اين زمينه بدبينانه قضاوت كنيم. طبيعي است كه ورود يك فعاليت جديد در جامعه در هر بخش كشور با مقاومت و نگراني هايي مواجه شود. ولي روند وقتي كه آغاز شد، با ايجاد زير ساخت هاي لازم اين روند باسرعت گسترش مي يابد و روند به شكلي است كه برخي خدمات مثل تلفن ثابت را با رشد كند و حتي منفي مواجه كرده است. روند در همه كشور ها به اينگونه بوده است. در بسياري از كشور ها اپراتورهاي تلفن ثابت با توجه به غيراقتصادي بودن فعاليت در اين بخش از ادامه كار باز ماندند. در ژاپن اين شركت ها كار خود را تعطيل كردند و در دنيا موفق نبوده است. امروز در آفريقا كه زير ساخت هاي تلفن ثابت هنوز رشد كافي ندارد ضريب نفوذ تلفن سيار بسيار بالا تر از تلفن ثابت است.
در زمينه توسعه خدمات ديتا چه برنامه اي وجود دارد و چگونه بايد عمل كرد؟
بايد سرمايه گذاري بزرگي در اين بخش انجام شود. سرمايه گذاري در شبكه هاي اطلاع رساني بازده زود هنگام ندارد ولي آثار غير مستقيم دارد و لازم است كه در اين زمينه يك پروژه ملي تعريف شود. مثل سد سازي است كه هزينه سرمايه گذاري با سرعت باز گشت ندارد. بايد يك طرح ملي تهيه شود و هزينه اوليه لازم براي آن تهيه شود و امكان ارتباط از هر نقطه كشور به نقطه ديگر را ممكن كند. بايد به اين مسئله توجه كرد و به تاثير مفيد اين كار در همه بخش هاي كشور جه اقتصادي و چه اجتماعي توجه نمود.]]>
</TEXT>
</DOC>
<DOC>
<DOCID>HAM2-860222-043</DOCID>
<DOCNO>HAM2-860222-043</DOCNO>
<ORIGINALFILE>/1386/860222/news/_eqtes.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[خبر]]>
</TITLE>
<TEXT>
<![CDATA[15 هزار ميليارد ريال هزينه راه اندازي شبكه ملي اينترنت
گروه اقتصادي- وزارت ارتباطات و فناوري اطلاعات در گزارشي به دولت هزينه راه اندازي شبكه ملي اينترنت را 15 هزار ميليارد ريال و مدت زمان اجراي آن را 3 سال اعلام كرد.
به گزارش همشهري، در صورت تصويب طرح پيشنهادي وزارت ارتباطات و فناوري اطلاعات به هيأت دولت، مبلغ 15 هزار ميليارد ريال از منابع داخلي شركت مخابرات ايران در سال هاي 86، 87 و 88 براي طراحي و اجراي شبكه ملي اينترنت، مشاوره و نظارت و تأمين اجزاي جانبي، امنيت، مديريت و كاربرد فناوري اطلاعات در كشور سرمايه گذاري خواهد شد.
طرح شبكه ملي اينترنت در تاريخ 21 اسفندماه سال 84 در اولين جلسه شوراي عالي اطلاعات كشور به عنوان زيرساخت اصلي و حياتي توسعه فناوري اطلاعات بخصوص اجرايي نمودن دولت الكترونيكي، تجارت الكترونيكي، سلامت الكترونيكي، و آموزش الكترونيكي در كشور به تصويب رسيد.
در همين زمينه، بر اساس طرحي كه اخيراً وزارت ارتباطات به هيأت دولت فرستاده است، مدت زمان 3 ساله براي راه اندازي اينترنت ملي پيش بيني شده است. وزارت ارتباطات، اعتبار مورد نياز براي راه اندازي شبكه ملي اينترنت را 15 هزار ميليارد ريال برآورد كرده است كه 600 ميليارد ريال براي توسعه هسته پرسرعت در شبكه ملي اينترنت، 600 ميليارد ريال براي تكميل خريدهاي طرح توسعه core و edge شركت فناوري اطلاعات، 1800 ميليارد ريال براي بستر فيبر نوري براي ارتباطات سراسر كشور به ميزان 30 هزار كيلومتر، و 600 ميليارد ريال نيز براي توسعه شبكه هاي شهري در 30 مركز استان اختصاص خواهد يافت.
وزارت ارتباطات براي توسعه شبكه هاي شهري در 336 مركز شهرستان و 680 شهر توسط شركت هاي مخابرات استان ها 2940 ميليارد ريال بودجه پيشنهاد داده است. همچنين، 300 ميليارد ريال اعتبار براي توسعه شبكه هاي دسترسي شهرستان ها و مراكز استان ها، 600 ميليارد ريال براي تقويت ارتباطات بين الملل، 1050 ميليارد ريال براي راه اندازي 3 مركز داده در سطح ملي در تهران و دو شهر ديگر، 1200 ميليارد ريال براي راه اندازي 8 مركز داده سطح منطقه اي، و 1500 ميليارد ريال براي راه اندازي 30 مركز محاسباتي استاني پيشنهاد شده است.]]>
</TEXT>
</DOC>
<DOC>
<DOCID>HAM2-860222-044</DOCID>
<DOCNO>HAM2-860222-044</DOCNO>
<ORIGINALFILE>/1386/860222/news/_havad.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[لهجهوسوسه40ميليوني را فاش كرد]]>
</TITLE>
<TEXT>
<![CDATA[گروه حوادث - مرد چاي فروش كه به سرقت 40 ميليون توماني از خانه اي در شمال تهران دست زده بود تصور نمي كرد به خاطر لهجه اش دستگير شود.
مدتي قبل زماني كه ماجراي سرقت 40 ميليون تومان طلا و جواهرات از خانه اي در شمال تهران به ماموران پايگاه يكم آگاهي تهران گزارش شد، تيمي از ماموران به دستور قاضي علي رضا روستا طسوجي، بازپرس شعبه 8 دادسراي ناحيه يك، جست و جو براي شناسايي سارق را آغاز كردند.ماموران در نخستين بررسي ها متوجه شدند زماني كه هيچيك از اعضاي خانواده در خانه نبودند، سارق يا سارقان وارد آنجا شده و با شكستن قفل در ورودي اقدام به سرقت ميليوني طلا و جواهرات كرده اند. از آنجا كه تحقيق از همسايه ها نشان مي داد يك مرد چاي فروش كه لهجه خاصي داشت در روز سرقت زنگ خانه ها را مي زده و از اين طريق به دنبال مشتري مي گشته است، ماموران احتمال دادند اين مرد همان سارق طلاهاست و شناسايي او را در دستور كار خود قرار دادند. مدتي بعد در حالي كه جست و جو براي دستگيري اين مرد ادامه داشت كارآگاهان موفق شدند رد اين مرد را در يكي از شهرهاي غربي كشور به دست آورده و با دريافت نيابت قضايي عازم اين شهر شدند.
با شناسايي محل زندگي مرد چاي فروش، وي در يك عمليات غافلگيرانه دستگير و پس از كشف مقداري از طلاهاي مسروقه در خانه اش به دادسراي ناحيه يك تهران انتقال يافت.
اين مرد در بازجويي ها به سرقت از خانه ويلايي اعتراف كرد و گفت: آن روز وقتي زنگ اين خانه را زدم و جوابي نشنيدم وسوسه شدم و از روي ديوار به داخل حياط پريدم. پس از آن به سراغ كمد ها رفتم و با ديدن مقدار زيادي طلا و جواهر، آنها را به سرقت برده و پا به فرار گذاشتم. پس از اعترافات سارق جوان بازپرس روستا براي وي قرار بازداشت صادر كرد و اين مرد راهي بازداشتگاه پليس شد.]]>
</TEXT>
</DOC>
<DOC>
<DOCID>HAM2-860222-045</DOCID>
<DOCNO>HAM2-860222-045</DOCNO>
<ORIGINALFILE>/1386/860222/news/_havad.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[گورستان ماشين،مخفيگاه يك جنايت]]>
</TITLE>
<TEXT>
<IMAGE>/1386/860222/news/000990.jpg</IMAGE>
<IMAGE caption="سرهنگ خوئيني، معاون مبارزه با جرايم جنايي پليس آگاهي تهران بزرگ">/1386/860222/news/000993.jpg</IMAGE>
<![CDATA[
مرد جوان در حالي كه به شدت از قتل مستأجر پشيمان بود، 5 ماه
در داخل ميني بوسي درگورستان خودروها مخفي شد اما سرانجام پليس او را شناسايي كرد
گروه حوادث- مرد جواني كه دست به قتل مستاجر مادرزنش زده است، بعد از 5 ماه مخفي شدن در گورستان ماشين ها هنگامي كه قصد ديدار با خانواده  اش را داشت دستگير شد.
ساعت22 و10 دقيقه بيست و سوم آذرماه گذشته، هنگامي كه افشين داماد 35 ساله خانواده قصد داشت از خانه خانواده همسرش در مهرآباد جنوبي به خانه خودشان بازگردد، جلوي در خانه با مرد جواني روبرو شد كه دقايقي بعد مواجهه بااو مسير زندگي اش را تغيير مي داد.
اين جوان 26 ساله به نام مرتضي مستاجر مادر زنش بود كه براي تعمير لوله فاضلاب منزلشان به مقابل منزل آنها آمده بود و از زن صاحبخانه  مي خواست لوله را تعمير كند اما وقتي صاحبخانه گفت زماني كه خانه را به آنها تحويل داده لوله سالم بوده و بنابراين بايد خودش لوله را تعمير كند، بين آنها جر و بحث درگرفت.
لحظاتي بعد در حالي كه درگيري لفظي شديدي بين زن صاحبخانه و جوان مستاجر درگرفته بود ناگهان افشين با برداشتن چاقويي به مرتضي حمله كرده و او را از ناحيه گردن و سينه مجروح كرده و به سرعت از صحنه فرار كرد.
با انتقال مرتضي به بيمارستان شهيد عضدي، تلاشهاي پزشكي براي نجات وي بي نتيجه ماند و مرد جوان بر اثر شدت جراحات جان باخت. با گزارش موضوع از سوي ماموران كلانتري 119مهرآباد جنوبي، تحقيقات كارآگاهان جنايي پليس آگاهي تهران براي دستگيري ضارب آغاز شد. سرهنگ خوئيني، معاون مبارزه با جرايم جنايي پليس آگاهي تهران بزرگ روز پنجشنبه با اعلام خبر دستگيري مرد جوان گفت: در حالي كه تحقيقات براي بازداشت متهم جوان به مدت 5 ماه ناكام مانده بود، سرانجام 19 ارديبهشت ماه سرنخي از حضور وي در خانه يكي از دوستانش به دست آمد.
وي افزود: به اين ترتيب كارآگاهان اداره دهم پليس آگاهي، به اين خانه در خيابان طوس رفته و بامحاصره مخفيگاه، متهم به قتل را طي يك عمليات پليسي بازداشت كردند.
5 ماه زندگي در گورستان ماشين
مرد جوان حالا بعد از گذشت 5 ماه از جنايت در بازداشت كارآگاهان پليس جنايي است، او كه در همان لحظات اوليه دستگيري به ارتكاب قتل اعتراف كرده است،متاسف است كه يك لحظه عصبانيت چگونه باعث شده مسير زندگي آرام و زيبايش عوض شود و اينكه او هنوز هم نمي تواند باور كند كه چنين اشتباهي را مرتكب شده است، گفتگوي او با خبرنگار همشهري را بخوانيد
چرا اين حادثه تلخ اتفاق افتاد؟
به خدا من اصلا قصد كشتن او را نداشتم، فقط وقتي كه سر و صداي جرو بحث مقتول و مادر زنم را شنيدم يك لحظه كنترلم را از دست دادم و بعدش نمي دانم چه اتفاقي افتاد وقتي به خودم آمدم كه جنايت رقم خورده بود، تازه آن وقت بود كه از ترس فرار كردم.
بعد از فرار كجا پنهان شدي؟
بعد از حادثه تلخ به شهريار فرار كردم، در آنجا به گورستان ماشين ها رفتم و تمام اين مدت را در يك ميني بوس كه در گورستان رها شده بود پنهان شدم، اما من آدم سنگدلي نبودم، براي همين عذاب وجدان زندگيم را سياه كرده بود، همه اين 5 ماه در كابوس تلخ گذشت.
در اين مدت مخارجت را چطوري تامين مي كردي؟
شب حادثه وقتي فرار كردم، تلفني ماجرا را براي صميمي ترين دوستم تعريف كردم و از او كمك خواستم، بعد از آن هر چند وقت يكبار با او تماس مي گرفتم و به محل قراري كه هردفعه جاي آن را تغيير مي دادم مي رفتم و او پولي را براي تامين مخارجم به من مي داد ولي هيچكدام از آنها اطلاعي از مخفيگاهم نداشتند و نمي دانستند كجا مخفي شده ام.
چطور دستگير شدي؟
5 ماه از زمان حادثه و دوري از خانواده ام گذشته بود، ديگر طاقتم تمام شده بود، مي دانستم كه گير مي افتم اما مي خواستم هر طوري كه شده آنها را ببينم بنابراين به خانه يكي از دوستانمان رفتم كه پليس آنجا را ردگيري كرد و بازداشت شدم.]]>
</TEXT>
</DOC>
<DOC>
<DOCID>HAM2-860222-046</DOCID>
<DOCNO>HAM2-860222-046</DOCNO>
<ORIGINALFILE>/1386/860222/news/_havad.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[برادران سارق مي خواستند در تهران پيشرفت كنند]]>
</TITLE>
<TEXT>
<![CDATA[گروه حوادث- 2 برادر كه پس از چند سرقت خودرو در شهرستان كرمانشاه به تهران آمده بودندتا به سرقت هاي بزرگتري دست بزنند، دراولين روز اجراي نقشه خود شناسايي و دستگير شدند.
ساعت2بامداد بيستم ارديبهشت ماه، ماموران كلانتري 103 گاندي هنگام گشتزني در كوچه افق خيابان وليعصر به مرد جواني كه كنار يك خودرو پرايد ايستاده بود، مشكوك شدند ولي وقتي پسر جوان مدعي شد خودرواش خراب شده و در حال تعمير آن است، از محل رفتند.گشت پليس هنوز زياد دور نشده بود كه كمي جلوتر با مشاهده پسر ديگري كه مشغول باز كردن چرخ يك خودرو پژو 206 بود، براي دستگيري او وارد عمل شدند.
پسر جوان با ديدن پليس پا به فرار گذاشت، اما دقايقي بعد با تعقيب و گريز پليسي و شليك يك تير هوايي در يكي از كوچه هاي خيابان گاندي دستگير شد.
پليس با بازداشت متهم با احتمال ارتباط او با پسري كه كنار پرايد ايستاده بود، اقدام به استعلام شماره خودرو كرده و با اطلاع از سرقتي بودن آن، مرد جوان را كه هنوز درا طراف خودروي پرايد پرسه مي زد بازداشت كرده و آن هنگام بود كه مشخص شد كه آنها دوبرادر هستند كه بعد از سرقت خودروي پرايد از نزديكي خانه اشان به تازگي از كرمانشاه به تهران آمده اند.
در جريان بازجويي از دو مرد جوان آنها اعتراف كردند كه بعد از سرقت 3 خودروي پژو در كرمانشاه، تصميم گرفتيم براي  آنكه بتوانيم سرقت هاي بيشتري انجام دهيم به تهران بياييم و در ضمن خودروهاي سرقتي را نيز به فروش برسانيم.
سرهنگ نام آور، رئيس كلانتري 103 گاندي در تشريح اين پرونده گفت: در بازرسي از خودرو پرايدي كه همراه متهمان بود،دستگاه هاي ضبط و پخش و لاستيك هاي مسروقه خودرو كشف شد و بازجويي از آنها ادامه دارد.]]>
</TEXT>
</DOC>
<DOC>
<DOCID>HAM2-860222-047</DOCID>
<DOCNO>HAM2-860222-047</DOCNO>
<ORIGINALFILE>/1386/860222/news/_havad.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[قتل هاي اجاره اي3مرد افغان]]>
</TITLE>
<TEXT>
<![CDATA[ايسنا: 3 آدمكش افغان كه از سوي مردي اجير شده بودند تا همسر و دختر وي را به قتل برسانند پرده از راز اين جنايت برداشتند.
16 آبان ماه سال گذشته با كشف اجساد مادر و دختري در خانه اي در شهرستان خنج استان فارس تحقيقات پليسي براي كشف راز اين جنايت آغاز شد.
نخستين بررسي ها حاكي از آن بود كه اين مادر و دختر 75 و 40 ساله زماني كه در خواب بودند بر اثر خفگي جان خود را از دست داده و به قتل رسيده اند.
در حالي كه بررسي  صحنه جنايت نشان مي داد هيچ شي  ء با ارزشي از خانه به سرقت نرفته است تحقيقات تخصصي ماموران بر روي يافتن انگيزه جنايت متمركز شد و كارآگاهان جنايي بازجويي از افراد آشنا با مقتولان را آغاز كردند.
در اين بازجويي ها مشخص شد پدر خانواده از مدتي پيش با همسرش دچار اختلاف شديد خانوادگي شده بود و همسايه ها چندين بار شاهد درگيري آنها بود ه اند، به اين ترتيب اين مرد به عنوان نخستين مظنون پرونده دستگير و بازجويي از وي آغاز شد.در حالي كه پدر خانواده ارتكاب اين جنايت را انكار مي كرد ماموران در ادامه بررسي ها به ردپايي از يك جوان افغان در اين جنايت دست يافته و مدتي بعد او را دستگير كردند.اين جوان افغان كه در روز حادثه اطراف خانه مقتولان ديده شده بود در بازجويي ها لب به اعتراف گشود و از جنايتي طراحي شده پرده برداشت.
او به ماموران گفت: مدتي قبل مردي نزد من و 2 نفر از هموطنانم آمد و با پرداخت 500 هزار تومان از ما خواست تا همسر و دخترش را به قتل برسانيم. ما هم كه به شدت به پول احتياج داشتيم، بعد از دريافت اين پول نقشه قتل را طراحي كرديم، براي انجام نقشه مان شبانه وارد خانه مقتولان شده و به وسيله بالش آنها را خفه كرديم. با اعترافات اين مرد، ماموران پس از گذشت 7 ماه از جنايت 2 آدمكش اجاره اي ديگر را نيز دستگير كردند و همراه پدر خانواده در اختيار مراجع قضايي گذاشتند.]]>
</TEXT>
</DOC>
<DOC>
<DOCID>HAM2-860222-048</DOCID>
<DOCNO>HAM2-860222-048</DOCNO>
<ORIGINALFILE>/1386/860222/news/_havad.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[سرقت بعد از ورزش]]>
</TITLE>
<TEXT>
<![CDATA[گروه حوادث- 3 سارق جوان، بعد از ورزش بدنسازي، دست به سرقت موتور هم باشگاهي هاي خود   مي زدند.
از مدتي قبل با گزارش سرقت موتورسيكلت از مقابل باشگاه هاي بدنسازي در مناطق مركزي تهران، كارآگاهان پايگاه هفتم،تحقيقات گسترده اي را براي شناسايي سارقان آغاز كرده و باشگاه هاي ورزشي را به طور نامحسوس تحت نظر قرار دادند. هفدهم ارديبهشت كارآگاهان پليس متوجه 2 جوان شدند كه به طرز مشكوكي درحال باز كردن قفل يك موتورسيكلت پارك شده در مقابل يك باشگاه ورزشي بودند و آنها را بازداشت كرده و تحت بازجويي قرار دادند.
اين 2 جوان در بازجويي با اعتراف به سرقت موتورسيكلت ها از مقابل باشگاه هاي ورزشي همدست ديگر خود را نيز لو دادند.
سرهنگ داوود سلطاني معاون آگاهي تهران بزرگ روز پنجشنبه با اعلام اين خبر درخصوص شگرد اين متهمان گفت: متهمان پس از ورزش در باشگاه هاي بدنسازي، موتورسيكلت هم باشگاهي  هاي خود را با باز كردن قفل و زنجير آن ربوده و سپس به مالخرها مي فروختند.
معاون آگاهي تهران بزرگ افزود: افرادي كه موتورسيكلت آنها مقابل باشگاه هاي ورزشي سطح شهر تهران به سرقت رفته جهت پيگيري موضوع به اداره هفتم پليس آگاهي واقع در خيابان وحدت اسلامي مراجعه كنند.]]>
</TEXT>
</DOC>
<DOC>
<DOCID>HAM2-860222-049</DOCID>
<DOCNO>HAM2-860222-049</DOCNO>
<ORIGINALFILE>/1386/860222/news/_informatic.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[محققان ناسا اعلام كردند:
كشف درخشان ترين ابر نو اختر]]>
</TITLE>
<TEXT>
<IMAGE>/1386/860222/news/001071.jpg</IMAGE>
<![CDATA[
گروه دانش- ناسا، از كشف يك ستاره جديد درحال انفجار، موجودي كه به آن ابرنواختر مي گويند، خبر داده و اعلام كرده است كه اين ابرنواختر بسيار درخشان تر از همه ابرنواخترهاي كشف شده قبلي است.
اين ابرنواختر سپتامبر گذشته در يك كهكشان دورافتاده رؤيت شد و از آن زمان توسط انواع تلسكوپ هاي زميني و فضايي رصد شده است. اين مشاهده اين سوال را براي منجمان پديد آورده كه آيا انفجار مشابهي در فاصله اي نزديك تر، يعني در داخل كهكشان راه شيري، در آستانه وقوع است يا نه. چراكه ابرنواختر زماني ايجاد مي شود كه يك ستاره درحال مرگ منفجر شده و مقدار عظيمي انرژي كه نور آن مي تواند از نور كل كهكشان محل وقوع بيشتر باشد آزاد كند.
تاكنون صدها ابرنواختر در كهكشان هاي ديگر ضبط شده است، اما اين يكي كارشناسان را متحير كرده است. ميزان تابندگي اين ابرنواختر براي 70 روز درحال افزايش بود كه تصور مي شود در اين مدت پنج باردرخشان تر از هر ابرنواختر ديگري كه تاكنون رؤيت شده بوده است. پژوهشگران مي گويند ستاره اي كه منفجر شده احتمالا داراي حداكثر جرمي است كه يك ستاره مي تواند داشته باشد؛ يعني شايد تا 150 برابر خورشيد.
نِيتان اسميت، سرپرست تيم محققان از دانشگاه كاليفرنيا در بركلي مي گويد: چيزي حدود 400 ميليارد ستاره وجود دارد و شايد تعداد ستارگاني كه جرمشان آنقدر عظيم باشد كه چنين انفجاري ايجاد كنند از يك مشت تجاوز نكند.
البته محققان مي گويند ستاره اي را در كهكشان ما شناسايي كرده اند كه احتمال دارد روزي در آينده با همين شدت و تابندگي منفجر شود. آنها مي گويند خيلي بعيد است كه چنين حادثه اي زمين را تهديد كند اما ممكن است آنقدر نور در آسمان بپاشد كه بتوان با آن در تاريكي شب كتاب خواند.
ابر نو اختر چيست؟
ستارگان هم مانند موجودات زنده متولد مي شوند، زندگي مي كنند و سپس مي ميرند، ولي طول زندگي آنها بسيار طولاني است. عمر كوتاه انسانها كفاف نمي دهد تا بتوانند زندگي يك ستاره را در مراحل مختلف شاهد باشند، اما دانش اخترشناسي مي تواند مراحل عمر يك ستاره را براي ما مشخص كند.
بعد از آنكه ستاره شكل مي گيرد(تولد ستاره)، واكنشهاي هسته اي در داخلي ترين هسته ستاره، هيدروژن را به هليوم تبديل مي كند و انرژي آزاد مي گردد. بالاخره هم روزي مي رسد كه همه هيدروژن درون آن به مصرف مي رسد. بعد از اين، تغييراتي در لايه هاي دروني ستاره آغاز مي شود. ستارگان كوچكتر سرانجام در اثر انقباض به كوتوله هاي سفيد تبديل مي شوند، اما ستارگان سنگين تر به صورت ابرنواختر منفجر مي شوند. ماده بيرون ريخته از يك ابرنواختر، بخشي از گاز بين ستاره اي را تشكيل مي دهد كه زادگاه ستارگان جديد است.
ستاره شناسان مي گويند سرنوشت يك ستاره به جرم آن بستگي دارد. ستاره اي رو به مرگ مانند خورشيد، درهم فرو مي ريزد تا به اندازه زمين برسد و در اين روند هيچ انفجار واقعي و قابل توجه رخ نمي دهد؛ ستاره فقط به توده اي از خاكستر راديواكتيو تنزل پيدا مي كند و به آرامي سوسو مي زند. در اين حالت ستاره به يك كوتوله سفيد تبديل مي شود. بد نيست بدانيد در اين حالت يك فنجان از ماده آن صد تن وزن دارد.
اما اگر جرم ستاره اي بيشتر از خورشيد باشد، فشار فرو ريزش مرحله كوتوله سفيد را نيز پشت سر مي گذارد و متوقف نمي شود. فرايند فرو ريزش تا جايي كه قطر ستاره به حدود ده كيلومتر برسد، ادامه پيدا مي كند. در اين نقطه، ستاره گلوله اي چگال از ذرات هسته اي است كه آن را ستاره نوتروني مي نامند و يك فنجان از ماده آن، يك ميليون ميليون تن وزن دارد. برخي از ستارگان نوتروني به سرعت مي چرخند و در هر بار چرخش، تابش هايي در محدوده امواج راديويي گسيل مي كنند. اين گونه ستارگان نوتروني، تپ اختر ناميده مي شوند.
اما ستاره رو به مرگ، ممكن است در چند ثانيه آخر حيات خود، به صورت يك ابرنواختر شعله ور شود. در اين حالت، درخشش آن چند روز از تمام كهكشانها پيشي مي گيرد و از بخش مركزي ابرنواختر، يك ستاره نوتروني تشكيل مي شود.]]>
</TEXT>
</DOC>
<DOC>
<DOCID>HAM2-860222-050</DOCID>
<DOCNO>HAM2-860222-050</DOCNO>
<ORIGINALFILE>/1386/860222/news/_informatic.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[ارتفاعات ايران هر سال 2 سانتي متر كوتاه  مي شوند]]>
</TITLE>
<TEXT>
<![CDATA[ايرنا: رئيس اداره ژئودزي و ژئوديناميك سازمان نقشه برداري كشور گفت: كشور ايران تحت تاثير فشارهاي صفحه بزرگ و بي حركت اوراسيا و صفحه متحرك عربستان هر سال دو سانتي متر كوتاه مي شود.
دكتر حميدرضا نانگلي روز پنجشنبه در گردهمايي علمي تخصصي زلزله و مقاوم سازي گفت: فشارهاي وارده به پوسته زمين در ايران باعث بروز گسلها و چين خوردگيهايي در كشور مي شود طوري كه سال گذشته در منطقه زاگرس هفت ميلي متر و در منطقه تهران و البرز سه تا پنج ميلي متر كوتاه شدگي مشاهده شد.
نانگلي از ايجاد ايستگاههاي دايمي gpsبا نام شبكه ژئوديناميك سراسري در كشور خبر داد و افزود: با نصب???ايستگاه gpsدر نقاط مختلف كشور حركات پوسته زمين به صورت روزانه مانيتور(مشاهده)مي شود و در اين روش بجاي روش قبلي كه حركات زمين سالانه مورد بررسي قرار مي گرفت، تمام تغييرات و تحركات از قبيل نشستها، حركات افقي و عمودي(قائم)روزانه مورد بررسي قرار مي گيرد.
وي به ميدانهاي سرعت كه از نتايج سيستم gpsاست، اشاره كرد و اظهار داشت: از طريق ميدانهاي سرعت، نرخ لرزش گسلها مشخص مي شود و براساس نتايج به دست آمده از طريق مدل سازيهاي انجام شده، شعاع و مناطق پرتنش در معرض خطر شناسايي مي شوند.
نانگلي گفت: تا شش سال آينده تعداد ايستگاههاي
gpsكشور به???واحد خواهد رسيد.
تقدير از ابداع كننده ايراني پت اسكن
مهر: پروفسور عباس علوي، بنيانگذار تصوير برداري عملكردي در دانشگاه علوم پزشكي شيراز مورد تقدير قرار مي گيرد.
در بخش بين رشته اي نخستين كنگره بين المللي دانشجويان علوم پزشكي و هشتمين كنگره ساليانه ورزشي دانشجويان علوم پزشكي كشور، از پروفسور عباس علوي از پيشگامان سيستم تصوير برداري عملكردي از بدن انسان(pet sca)تقدير به عمل مي آيد و نخستين دكتراي افتخاري دانشگاه علوم پزشكي شيراز به وي اهدا خواهد شد.
پروفسور عباس علوي در تبريز متولد شده و پس از اتمام تحصيلات خود در دانشگاه پزشكي تهران به آمريكا سفر كرده است. وي كه در رشته هاي خون شناسي، سرطان شناسي، راديولوژي و پزشكي هسته اي در آمريكا ادامه تحصيل داد، به همراه دكتر كوهل و ريويچ نخستين افرادي بودند كه توموگرافي از مغز وتصويربرداري از كل بدن را به وسيله fdg در دهه 1970 انجام دادند.
پرفسور علوي به بيش از 50 كشور مختلف به عنوان سخنران دعوت شده است و بيش از 200 عنوان مقاله، پوستر و نشست علمي در كارنامه خود دارد.
كنگره بين المللي دانشجويان علوم پزشكي و هشتمين كنگره ساليانه پژوهشي دانشجويان علوم پزشكي كشور از 2 تا 4 خرداد ماه به ميزباني دانشگاه علوم پزشكي شيراز برگزار مي شود.]]>
</TEXT>
</DOC>
<DOC>
<DOCID>HAM2-860222-051</DOCID>
<DOCNO>HAM2-860222-051</DOCNO>
<ORIGINALFILE>/1386/860222/news/_informatic.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[دنياي علم
حراجي ياهو تعطيل شد]]>
</TITLE>
<TEXT>
<![CDATA[با گذشت يك هفته پس از اعلام تعطيلي ياهوفوتو، اين شركت به كاربران خود اعلام كرد كه سايت هاي حراج خود را در آمريكاي شمالي خواهد بست. بر اساس اين پيام كه در سايت yahoo auctio ارسال شده، اين سرويس ديگر هيچ فهرست حراجي را از سوم ماه ژوئن به بعد نخواهد پذيرفت. سرويس حراج دومين سرويسي است كه ياهو در طي هفته گذشته تعطيل مي كند. بر اساس اين گزارش مقامات ياهو هفته ي گذشته اعلام كردند كه قصد بستن سايت ياهوفوتو را دارند و از كاربران خواستند عكس هاي ذخيره شده ي خود در اين سايت را به سايت اشتراك عكس فليكر منتقل كنند.
خبر خوب براي تبليغاتچي ها
با طراحي دستگاه جديد، تبليغ كنندگان مي توانند ميزان مورد مشاهده قرار گرفتن بيلبوردها و صفحات نمايش تبليغاتي خود را بررسي كنند. اين دستگاه قابل حمل با دوربيني حركات چشم را كنترل مي كند و به طور خودكار نگاه افراد را از فاصله اي در حدود 10 متر تشخيص مي دهد. عرضه ي اين فن آوري در پي افزايش نمايش تبليغات در صفحات نمايش پلاسما، در فروشگاه ها، رستوران ها و ديگر مكان هاي عمومي  صورت مي گيرد زيرا در حالي كه شماره مشاهده  تبليغات در يك وب سايت قابل محاسبه هستند، چنين امكاني براي صفحات نمايش پلاسما دشوارتر است. اين ابزار كه اكنون توسط تبليغ كنندگان در انگليس مورد استفاده قرار گرفته است، به آن ها كمك مي كند منافع خود را در زمينه  فروش آگهي، بهتر بررسي كنند.
كشف پروتئين حافظه
محققان آمريكايي موفق به شناسايي مولكولي شدند كه امكان شكل دهي يا حذف خاطرات را در مغز انسان فراهم مي كند.اين پروتئين حافظه كه camkii نام دارد، بنظر مي رسد با تغيير فعاليت خود مي تواند در فراموش كردن يا ساختن خاطرات نقش كليدي داشته باشد. محققان دانشگاه برنديس در ماساچوست با آزمايش بخش ذخيره خاطرات در مغز موش هاي آزمايشگاهي موفق به شناسايي اين پروتئين شدند.]]>
</TEXT>
</DOC>
<DOC>
<DOCID>HAM2-860222-052</DOCID>
<DOCNO>HAM2-860222-052</DOCNO>
<ORIGINALFILE>/1386/860222/news/_informatic.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[سوژه روز
dsl چيست؟]]>
</TITLE>
<TEXT>
<![CDATA[همشهري آنلاين: digital subscriber lie كه مي توان آن را خط اشتراك ديجيتال ناميد، روشي براي اتصال به اينترنت با سرعت بالا و هزينه كمتر است.
انواع مختلفي از dsl وجود دارد كه امكان اتصال به اينترنت را با سرعت ها و امكانات مختلف مهيا مي كنند. اما نوعي كه بيشتر در كشورمان شناخته شده است asymmetric-dsl يا adsl يا dsl نامتقارن است.
dsl چگونه كار مي كند؟
كابل هاي تلفن قادر به انتقال سيگنال هائي با ظرفيت چندين ميليون هرتز است. ولي در روش dial-up تنها مي توان از 4khz پهناي باند استفاده كرد كه با استفاده از پيشرفته ترين روش هاي فشرده سازي، مي توان حداكثر 56 كيلو بايت اطلاعات را در يك ثانيه منتقل كرد. در حقيقت dsl روشي است كه با استفاده از پهناي باند آزاد اطلاعات را منتقل مي كند.
مقايسه انواع dsl ها
asymmetric dsl)adsl )روش نامتقارن ناميده شده و دليل آن هم تفاوت سرعت دريافت و ارسال است. بيشتر مناسب خانه ها و ادارات كوچك است. و بيشتر مناسب افرادي كه دانلود بيشتري دارند. شما مي توانيد تا 6.1 مگابيت بر ثانيه دريافت و 640 كيلوبيت بر ثانيه ارسال داشته باشيد.
cosumer digital subscriber lie)cdsl )يا dsl مصرف كننده نوعي ديگر از اين تكنولوژي است. از adsl سرعت كمتري دارد و توانايي دريافت تا 1مگابيت بر ثانيه را دارد و همچنين سرعت ارسال بسيار كمتري به نسبت adsl دارد.
high bit-rate dsl)hdsl)نوع ديگري است كه در آن سرعت دريافت و ارسال اطلاعات يكسان است. در اين روش تا 1.544 مگابيت بر ثانيه بر روي خطوط دوبل دريافت و 2.048 مگابيت بر ثانيه ارسال امكان پذير است.
isd dsl)isdl)در اختيار كاربران استفاده كننده از isd است. isdl در مقايسه با ساير روش هاي dsl داراي پايين ترين سرعت است. سرعت اين خطوط 144 كيلوبيت در ثانيه است.
multirate symmetric dsl)msdsl)نوع ديگري است كه در آن سرعت ارسال و دريافت اطلاعات يكسان است. نرخ سرعت انتقال اطلاعات توسط مركز ارائه دهنده سرويس dsl، تنظيم مي گردد.
rate adaptive)radsl )در اين روش اين امكان وجود دارد كه سرعت برقراري ارتباط با توجه به مسافت و كيفيت خط تغيير كند.
symmetric dsl)sdls dls)با خطوط متقارن است. سرعت ارسال و دريافت يكسان است و بر خلاف hdsl فقط به يك خط نياز خواهد بود.
udsl در حقيقت همان hdsl است ولي با خطوطي يكطرفه. اين نوع از dsl توسط شركت هاي اروپايي پيشنهاد شد.
very high bit-rate)vdsl )اين روش نامتقارن است و در مسافت هاي كوتاه به  همراه خطوط مسي تلفن استفاده مي گردد.
وبالاخره voice-over dsl)vodsl)يك نوع خاص از ip تلفني است. در اين روش چند خط تركيب و به يك خط تلفن تبديل تبديل مي شوند.]]>
</TEXT>
</DOC>
<DOC>
<DOCID>HAM2-860222-053</DOCID>
<DOCNO>HAM2-860222-053</DOCNO>
<ORIGINALFILE>/1386/860222/news/_kharj.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[پس از ماه ها كشمكش درون حزبي
بلر، تاريخ كناره گيري از نخست وزيري را اعلام كرد
بر اساس سنت انگليس، توني بلر در6 تير به كاخ بوگينگهام مي رود و استعفايش را تقديم ملكه اليزابت دوم مي كند]]>
</TITLE>
<TEXT>
<IMAGE>/1386/860222/news/001026.jpg</IMAGE>
<![CDATA[
گروه بين الملل- توني بلراعلام كرد كه از پست نخست وزيري كناره گيري خواهد كرد.
توني بلر در ماه هاي اخير از سوي احزاب سياسي وحزب كارگر با انتقاد هايي روبرو شده بود وپيشتر گفته بود كه زمان كناره گيري از پست نخست وزيري را خود اعلام خواهد كرد.وي در سخناني در حوزه انتخابيش گفت كه او از تاريخ ششم تيرماه ديگر به خيابان دانينگ شماره 10به عنوان نخست وزير نخواهد رفت.بر اساس سنت انگلستان توني بلر در اين تاريخ به كاخ بوگينگهام خواهد رفت و استعفايش را تقديم اليزابت دوم ملكه انگليس مي كند.
از هم اكنون گوردن براون وزير خزانه داري كابينه به عنوان جانشين بلر مطرح است. وي خود را به عنوان جانشين بلر به راي اعضاي حزب كارگر خواهد گذاشت. گوردن براون كه از هم پيمانان بلر است،از هم اكنون گفته است كه سياست انگليس رادر مورد عراق بازبيني مي كند.
براون گفت كه انگلستان در عراق خطاهايي را مرتكب شده است ولي اين موضوع به اين معني نيست كه انگلستان نيروهايش را فوري از عراق خارج كند. انگلستان اكنون بيش از هفت هزار نيرو در عراق دارد وتاكنون 148 نظامي انگليسي در عراق كشته شده اند.
خبر گزاري   ها گزارش دادند كه سخنان بلر هنگامي كه او تاريخ كناره گيري اش را از پست نخست وزيري اعلام كرد مورد توجه اعضاي حزب كارگر قرار گرفت. حزب كارگر براي نخستين بار در دوره وي توانست 3با ر زمام حكومت را در دست گيرد كه ركوردي براي اين حزب به حساب مي آيد.
اعلام رسمي كناره گيري بلر از نخست و زيري واكنش هاي بسياري را در اروپا به دنبال داشت.روزنامه ها ديدگاهاي گوناگوني را در مورد وي در تفسير هاي خود عنوان كردند.روزنامه هاي ليبرال به انتقاد از سياست وي پرداختند ولي سهم او را در به قدرت رساندن حزب كارگر ستودند.روزنامه ليبراسيون چاپ پاريس ضمن انتقاد شديد ازعمكرد توني بلر در عراق نوشت كه حزب هاي سوسياليست در اروپا مي توانند سياست حزبي توني بلر را سرمشق باز سازي احزاب خود قراردهند.
صدراعظم آلمان و رئيس جمهوري فرانسه نيز در تماس هاي تلفني با   بلردر   جريان استعفاي وي قرار گرفتند.
بلرپيش از ترك پست نخست وزيري در نشست سران كشورهاي صنعتي گروه هشت كه در آلمان در اوايل ماه ميلادي آينده برگزار مي شود شركت خواهد كرد.اين اخرين شركت وي در نشستي جهاني است.]]>
</TEXT>
</DOC>
<DOC>
<DOCID>HAM2-860222-054</DOCID>
<DOCNO>HAM2-860222-054</DOCNO>
<ORIGINALFILE>/1386/860222/news/_kharj.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نشست رؤساي جمهور روسيه، تركمنستان و قزاقستان]]>
</TITLE>
<TEXT>
<![CDATA[ايرنا: ولاديميرپوتين رئيس جمهوري روسيه پنج شنبه شب وارد عشق آباد پايتخت تركمنستان شد و جمعه صبح در كاخ رياست جمهوري تركمنستان مورد استقبال رسمي قربان قلي بردي محمد اف رئيس جمهوري اين كشور قرار گرفت.
پوتين و بردي محمداف رؤساي جمهوري روسيه و تركمنستان بعدازظهر جمعه از عشق آباد و نورسلطان نظريايف رئيس جمهوري قزاقستان نيز از آستانه به شهر تركمن باشي واقع در غرب تركمنستان سفر كردند.
سران روسيه، تركمنستان و قزاقستان در نشستي در اين شهر بندري واقع در سواحل بخش تركمني درياي خزر در زمينه ايجاد خط لوله جديد در ساحل اين دريا تبادل نظر كردند.
پيش از اين يك روزنامه روس از موفقيت روسيه براي ناكام ساختن اجلاس انرژي در لهستان كه هدف اصلي آن جايگزيني منابع جديد نفت و گاز صادراتي به اروپا به جاي منابع روسي اعلام شده، خبر داد.
روزنامه كامرسانت نوشت: اين اجلاس دو روزه در شهر كراكوف لهستان آغاز به كار كرد و در آن رؤساي جمهوري لهستان، اوكراين، آذربايجان و گرجستان شركت كردند، به جاي رئيس جمهوري قزاقستان نيز وزير انرژي اين كشور در اجلاس حضور داشت.
اين روزنامه روسي نوشت: در اجلاس مذكور قرار بود در مورد احداث خط لوله نفت اودسا - گدانسك كه به جاي مسير خط لوله نفت از روسيه خواهد بود توافق حاصل شود.
رئيس جمهوري روسيه براي مقابله با اقدام كشورهاي رقيب، سفري شش روزه به كشورهاي قزاقستان و تركمنستان را آغاز كرده تا اين كشورها را به عبور خطوط لوله نفت و گاز خود از خاك روسيه براي صادرات به اروپا ترغيب كند. دولت روسيه تلاش مي كند مسير خط لوله گاز تركمنستان به آذربايجان را تغيير داده و آن را از بستر درياي خزر و خاك قزاقستان، از روسيه عبور دهد تا گاز صادراتي به اروپا را تحت كنترل خود داشته باشد.
كامرسانت، خودداري نورسلطان نظربايف رئيس جمهوري قزاقستان از شركت در اجلاس انرژي كراكوف لهستان و نيز موافقت وي با ترانزيت نفت قزاقستان از طريق خاك روسيه را به عنوان موفقيت مسكو در اين زمينه عنوان كرد.
قزاقستان در سال گذشته?? ميليون از?? ميليون تن نفت خام استخراجي خود را از طريق روسيه صادر كرد.
قرار است در ديدار سه جانبه رؤساي جمهوري روسيه، قزاقستان و تركمنستان در عشق آباد يادداشت تفاهمي  در مورد اتصال خط لوله گاز تركمنستان - قزاقستان - روسيه امضا شود.]]>
</TEXT>
</DOC>
<DOC>
<DOCID>HAM2-860222-055</DOCID>
<DOCNO>HAM2-860222-055</DOCNO>
<ORIGINALFILE>/1386/860222/news/_kharj.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوتاه]]>
</TITLE>
<TEXT>
<![CDATA[دولت صهيونيستي آماده صلح نيست
]]>
<IMAGE>/1386/860222/news/001023.jpg</IMAGE>
<![CDATA[
ايسنا: رئيس جمهوري سوريه با اظهار اين نكته كه كابينه  ضعيف اسرائيل در حال حاضر آماده  صلح نيست و واشنگتن ميانجي قابل اعتماد و صادقي نيست،  پيشرفت روند صلح در خاورميانه را زير سوال برد.
اسد هم چنين با غيرقابل اعتماد خواندن و صادق نبودن آمريكا به عنوان ميانجي صلح، هرگونه پيشرفت در روند صلح ميان اسرائيل و فلسطينيان را زير سوال برد.
رئيس جمهوري سوريه افزود: روند صلح اكنون گروگان دولت آمريكا ست كه هرزمان منافعش ايجاب كند از آن استفاده مي كند.
نظام 2حزبي، خواست رئيس جمهور هند
]]>
<IMAGE>/1386/860222/news/001020.jpg</IMAGE>
<![CDATA[
ايرنا: رئيس جمهوري هند، خواستار ايجاد يك نظام دو حزبي با ثبات در اين كشور شد.
عبدالكلام، در سخناني كه به مناسبت بزرگداشت يكصد و پنجاهمين سالگرد اولين جنگ استقلال طلبان اين كشور، در پارلمان هند ايراد كرد، تشكيل چنين نظامي را يك امر خطير براي هند توصيف نمود.
وي گفت: ظهور ائتلاف هاي چند حزبي به عنوان يك شكل منظم دولت در هند، ابداع يك نظام باثبات 2حزبي را در اين كشور ضروري مي سازد.
حزب كنگره تنها حزب قدرتمند سياسي در هند بعد از استقلال اين كشور در سال 1947تا سال 1992بوده و اين حزب حدود??سال از??سال را بر هند به صورت مستقل حكومت كرده است.
اسرائيل، در شرايط ناگوار
]]>
<IMAGE>/1386/860222/news/001029.jpg</IMAGE>
<![CDATA[
ايرنا: ماسيمو دالما معاون نخست وزير و وزيرامورخارجه ايتاليا در مصاحبه اي با هفته نامه ايتاليايي اسپرسو در خصوص جنگ در لبنان گفت: به راه انداختن حمله اي نظامي اقدامي بسيار خطرناك بود و اگر ما با ماموريت يونيفيل مداخله نمي كرديم، اسرائيل در شرايطي ناگوار قرار مي گرفت.
وي افزود: ما خيلي بيشتر از آنهايي كه مرتب از اسرائيل تمجيد مي كنند، بدون اينكه كاري مفيد براي او انجام دهند، به اسرائيل كمك كرديم.]]>
</TEXT>
</DOC>
<DOC>
<DOCID>HAM2-860222-056</DOCID>
<DOCNO>HAM2-860222-056</DOCNO>
<ORIGINALFILE>/1386/860222/news/_kharj.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[مجلس نمايندگان آمريكا فقط با تامين بخشي از بودجه  جنگ عراق موافقت كرد]]>
</TITLE>
<TEXT>
<![CDATA[گروه بين الملل - مجلس نمايندگان آمريكا با ناديده گرفتن تهديد وتوي بوش فقط به بخشي از بودجه پيشنهادي وي راي داد.
به گزارش خبرگزاري آسوشيتد پرس، مجلس نمايندگان آمريكا با  221 راي موافق در برابر  205 راي مخالف به اين لايحه كه فقط تامين كننده بخشي از درخواست بودجه براي عراق است، راي مثبت داد.
بوش پيش از اين راي گيري در كنگره در گفت وگو با خبرنگاران بر عزم خود براي وتوي مصوبات كنگره در شكل فعلي آن تاكيد كرد.
نانسي پلوسي گفت: اين لايحه اي است كه رئيس جمهور بايد از آن راضي باشد؛ چرا كه محك هاي مورد نظر او را شامل مي شود و همچنين خواستار گزارش پيشرفت مي شود.
اين در حاليست كه پلوسي در خصوص عراق دو لايحه ارائه كرد كه اولي شامل الزام خروج نيروهاي جنگي آمريكا از عراق ظرف  9 ماه بود كه با  255 راي مخالف و  171 راي موافق تصويب نشد.
جيمز مك گاورن، نماينده دموكرات مجلس نمايندگان و از حاميان اصلي خروج نظاميان آمريكايي از عراق گفت: اين جنگ يك تراژدي وحشتناك است و زمان آن رسيده كه به پايان برسد. اين دولت و متحدان آن در كنگره براي مدت چهار سال خونين در مورد عراق كاملا در اشتباه بوده اند.]]>
</TEXT>
</DOC>
<DOC>
<DOCID>HAM2-860222-057</DOCID>
<DOCNO>HAM2-860222-057</DOCNO>
<ORIGINALFILE>/1386/860222/news/_kharj.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[رويكردعزيز شاه محمدي
پايان عصر بلر]]>
</TITLE>
<TEXT>
<![CDATA[توني بلر نخست وزير انگليس بالاخره تاريخ كناره گيري از قدرت را اعلام كرد. وي مجبور شد اين كار را بكند. بلر به دليل جاه طلبي شخصي خود مايل بود ركورد مدت نخست وزيري خانم تاچر را بشكند، اما به اجبار همچون خانم تاچر مجبور شد از قدرت كناره بگيرد. خانم تاچر در پائيز 1990 در حالي  كه سربازان انگليسي به دليل اشغال كويت خود را براي حمله به عراق آماده مي كردند از سمت خود استعفاء داد و جان  ميجر وزير دارايي جانشين وي شد. حال در سال 2007 نيز بلر به دليل شكست در همراهي آمريكا در اشغال عراق، مجبور به استعفاء شد و قرار است گوردون  براون وزير دارايي جانشين وي شود. تاچر و بلر هر دو به اين دليل كه مي خواستند همچنان قدرت رقابت را براي حزب خود محفوظ نگه دارند، استعفاء دادند. حزب محافظه كار در دوره تاچر 3 دوره پياپي در انتخابات پيروز شد. تاچر دو دوره كامل نخست وزير بود و در دوره سوم استعفاء داد. جان  ميجر دوره سوم پيروزي حزب محافظه كار را به پايان برد و براي بار چهارم نيز حزب محافظه كار را بر حزب كارگر پيروز گردانيد.حال بلر با استعفاي خود در اواسط دوره سوم پيروزي پياپي حزب كارگر، مي خواهد همين مسير را براي حزب كارگر هموار كند.
بلر در دوره زمامداري
مهمترين دستاورد دوره زمامداري بلر در امور اقتصادي تعريف مي شود؛ جايي  كه بلر بي شك مديون گوردون براون وزير دارايي خود است. در اين دوره انگليس از ثبات اقتصادي، رشد نسبتاً بالاي اقتصادي و ميزان بيكاري اندك بهره مند بوده است. اين دستاوردها در كنار رقباي سياسي كم وزن و كم منزلت كه از حزب محافظه كار براي رويارويي انتخاباتي با بلر انتخاب مي شدند، منجر به پيروزي پياپي حزب كارگر در سه دوره شد.از سوي ديگر بلر با شعار مبهمي مثل حزب كارگر نو از احزاب چپ گراي سنتي فاصله گرفت. به عبارت روشن تر، هرگز نمي توان عملكرد بلر در سياست داخلي و خارجي را با آنچه در كتاب ها درباره احزاب چپ گرا نوشته شده، ارزيابي كرد. سياست اقتصادي حزب كارگر در دوره بلر، ادامه سياست اقتصادي حزب محافظه كار بود و حتي خشن تر و فاقد جنبه هاي انساني رشد و توسعه انساني. بلر همچنين به اصطلاح جنگ با ترور را به ملي گرايي معطوف به نژاد پرستي در داخل و تلاش براي احياي امپراطوري از دست رفته بريتانيا در خارج تبديل كرد. بلر در جنگ 33 روزه لبنان، علناً در كنار رژيم متجاوز صهيونيستي قرار گرفت و چنان بي محابا از تل آويو حمايت كرد كه حتي اعتراض هم حزبي هاي خود را نيز برانگيخت.
بلر: قول مي دهم صادق باشم
ده سال پيش وقتي بلر به قدرت رسيد، وعده داد صادق باشد. اما در عمل دروغگوترين سياستمدار بريتانيا بود. بلر براي دروغ گفتن انرژي مصرف نمي كرد. يك ضرب المثل اسپانيايي مي گويد كسي كه ديروز دروغ گفت، امروز نمي تواند شما را فريب دهد. اما گويا بلر هرگز اين ضرب المثل را نشنيده بود. بلر به دروغ مدعي شد صدام داراي سلاح كشتارجمعي است و گزارش سرويس امنيتي انگليس به اشاره وي منتشر شد.
چندي بعد يك دانشجوي عراقي گفت آنچه به پرونده سلاح هاي كشتارجمعي عراق شهرت يافته گزيده اي ناشيانه از پايان نامه تحصيلي وي است كه در آمريكا تهيه شده است. ديويد كلي از كارشناسان وزارت جنگ انگليس كه بارها از عراق دوره صدام بازديد كرده  بود نيز بي اعتباري ادعاي نخست وزير را اذعان كرد. وي چندي بعد در خانه اش مرده يافت شد.بلر سياست خارجي انگليس را به سطح كارگزاري سياست خارجي آمريكا تنزل داد و به همين دليل لقب هايي مثل ستون پنجم آمريكا در اروپا و سگ دست آموز بوش را دريافت كرد. بلر در سياست داخلي خود هر دستاوردي داشته باشد، قطعاً در سياست خارجي به خصوص در خاورميانه و روابط اروپا - آمريكا، فردي فاقد ايده و بصيرت بود كه موقعيت انگليس در خاورميانه را حداقل در دو دهه به عقب برد. انگليس در دوره بلر، اعتبار و مشروعيت خود را در خاورميانه به يغما داد كه ترميم آن سال ها طول خواهد كشيد.]]>
</TEXT>
</DOC>
<DOC>
<DOCID>HAM2-860222-058</DOCID>
<DOCNO>HAM2-860222-058</DOCNO>
<ORIGINALFILE>/1386/860222/news/_shari.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[از هفته آينده
تردد مسافربرهاي شخصي بدون مجوز ممنوع مي شود]]>
</TITLE>
<TEXT>
<![CDATA[معاون ترافيك شهردار تهران جزئيات و نحوه توزيع برچسب مسافربرهاي شخصي را تشريح كرد.
به گزارش ايسنا،سيدجعفر  هاشمي  تشكري روز چهارشنبه گفت: تاكنون كار ثبت نام 51 هزار و 278 نفر در طرح ساماندهي مسافربرهاي شخصي به طور كامل به اتمام رسيده است. وي افزود: بر اساس برنامه ريزي هاي انجام شده، كار توزيع برچسب مسافربرهاي شخصي از روز شنبه 22 ارديبهشت ماه سال جاري آغاز و تا 31 ارديبهشت ماه به پايان مي رسد.
معاون ترافيك شهردار تهران در خصوص نحوه توزيع برچسب مسافربرهاي شخصي گفت: كار توزيع برچسب ها بر اساس حروف الفبا و اول نام خانوادگي متقاضيان انجام مي شود. وي تصريح كرد: اطلاعيه توزيع اين برچسب ها از طريق رسانه هاي جمعي، شعب پيك بادپا و سامانه شهرداري تهران به نشاني www.tehra.ir در اختيار متقاضيان قرار مي گيرد.
ادامه از صفحه اول
معاون ترافيك شهردار تهران علت تاخير در توزيع برچسب ها را از قول ستاد ساماندهي مسافربرهاي شخصي، آماده نبودن هولوگرامهاي آنها عنوان كرد و گفت: شهرداري تهران با توجه به تأخير رخ داده، بيش از اين نمي تواند منتظر برچسب ها بماند، لذا از روز شنبه كار توزيع برچسب ها را در تهران آغاز مي كند.
وي با اشاره به اين كه شهرداري تهران اولين شهرداري كشور بود كه نسبت به ثبت نام از مسافربرهاي شخصي اقدام كرده است، گفت: بدين ترتيب تهران اولين شهري خواهد بود كه مسافربرهاي شخصي آن برچسب مي گيرند.
مسافربران شخصي داراي مجوز، در قالب شركت هاي خصوصي ساماندهي مي شوند.
معاون ترافيك شهردار تهران خاطرنشان كرد: بديهي است با اتمام توزيع برچسب ها، مأموران راهنمايي و رانندگي با مسافربرهاي شخصي بدون برچسب برخورد خواهند كرد.
وي با اشاره به وجود 41 هزار تاكسي خطي و گردشي در تهران تصريح كرد: بر اساس هماهنگي هاي انجام شده با ستاد تبصره 13 مسافربرهاي شخصي از كارت هوشمند خودروهاي عمومي برخوردار خواهند شد.
معاون ترافيك شهردار تهران در عين حال به ايسنا گفت: بر اساس برنامه ريزي هاي انجام شده پس از تعويض خودروهاي فرسوده پلاك قرمز، كار تعويض مسافربرهاي شخصي فرسوده نيز در تهران آغاز مي شود.]]>
</TEXT>
</DOC>
<DOC>
<DOCID>HAM2-860222-059</DOCID>
<DOCNO>HAM2-860222-059</DOCNO>
<ORIGINALFILE>/1386/860222/news/_shari.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[كاهش گازهاي گلخانه اي، در دستور كار كارشناسان]]>
</TITLE>
<TEXT>
<IMAGE>/1386/860222/news/001044.jpg</IMAGE>
<![CDATA[
ايسنا: كشورهاي عضو كنوانسيون تغييرات جوي سازمان ملل متحد و پيمان كيوتو در شهر بن آلمان نشستي را برگزار كرده اند.
محور اين همايش، كه با شركت 2000 نماينده از 190 كشور جهان برگزار شده و براي دو هفته ادامه دارد، پيشبرد پيمان كيوتوست. به گزارش بي بي سي، سي و پنج كشور عضو پيمان كيوتو متعهدند تا سال 2012 اولين مرحله از كاهش تصاعدي گازهاي گلخانه اي خود را به اجرا درآورند.
شركت كنندگان در همايش بن تلاش خواهند كرد راههاي گسترده تر كردن پيمان كيوتو به طوري كه شامل كشورهاي ثروتمند و اقتصادهاي رو به رشد، مانند آمريكا، برزيل، چين و هند نيز شود را پيدا كنند. قرار است كارشناسان حاضر در همايش بن دستورالعملي براي محدود كردن گازهاي گلخانه اي و همچنين كاهش تغييرات جوي ناشي از جنگل زدايي كشورهاي در حال توسعه را تعيين كنند.
محور اصلي اين همايش بررسي قدم بعدي پس از به سر رسيدن موعد قانوني پيمان كيوتو در سال 2012 است. كشورهاي اروپايي اميدوارند كه آمريكا و استراليا، كه پيمان كيوتو را امضا نكرده اند، موافقت كنند كه گازهاي گلخانه اي خود را در چارچوب پيماني جديد كاهش دهند.
مقامات سازمان ملل مي گويند چالش كنوني تدوين موافقتنامه اي است كه كشورهاي ثروتمند جهان و اقتصادهاي رو به رشد چين، هند، برزيل و مكزيك حاضر باشند به آن بپيوندند.
هدف از برگزاري گفتگوهاي بن هموار كردن راه براي اجلاس وزيران محيط زيست جهان در جزيره بالي اندونزي در ماه دسامبر است كه اميد مي رود در مورد پيمان جايگزين كيوتو به توافق برسد. اخيرا، كارشناسان ارشد 120 كشور جهان در همايش بين المللي تغييرات جوي بانكوك شركت كردند و در مورد راههاي مبارزه با گرمايش زمين، به گونه اي كه روند اقتصادي كشورها را مختل نكند، به توافق رسيدند. گازهاي گلخانه اي عامل اصلي گرمايش بي رويه كره زمين تلقي مي شود.]]>
</TEXT>
</DOC>
<DOC>
<DOCID>HAM2-860222-060</DOCID>
<DOCNO>HAM2-860222-060</DOCNO>
<ORIGINALFILE>/1386/860222/news/_shari.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[كشف روزانه 7 تا 8 آرم تقلبي طرح ترافيك در تهران
بازبيني ناگهاني آرم هاي طرح ترافيك به دليل برخورد با صاحبان آرم هاي تقلبي است]]>
</TITLE>
<TEXT>
<![CDATA[گروه شهري- وصول گزارش هاي متعدد مبني بر استفاده از آرم هاي تقلبي طرح ترافيك در تهران به تازگي نيروي انتظامي را ناچار به بازبيني اين آرم ها كرده است.
اين بازبيني اغلب با جدا سازي آرم و انتقال آن به شماري از مراكز خاص به منظور بررسي هاي فني انجام مي شود، كه اين موضوع انتقاد شماري از شهروندان را به دنبال داشته است.
محمود صفارزاده مديرعامل سازمان حمل ونقل ترافيك در اين باره به همشهري گفت: از همان ابتداي توزيع آرم هاي ترافيك به شهروندان اعلام شده است كه نيروي انتظامي و واحد بازرسي سازمان حمل ونقل و ترافيك مجهز به دستگاه هايي هستند كه كليه اطلاعات اعم از مشخصات فرد متقاضي آرم به همراه خودروي متقاضي در آن موجود است، اين دستگاه ها پس از اسكن باركد آرم به بررسي مشخصات راننده خودرو مي پردازند. وي افزود: اين دستگاه ها پس از بازيابي و كنترل باركد روي آرم ترافيك تشخيص مي دهند كه آيا اين آرم متعلق به صاحب اصل آن است يا خير و درصورتي كه هماهنگي وجود نداشته باشد آرم كنده و به منظور طي مراحل قانوني به سازمان حمل ونقل ترافيك ارسال مي شود.
صفارزاده گفت: روزانه 7 تا 8 مورد تخلفاتي از اين دست به سازمان گزارش مي شود كه متعاقب آن مأموران بازرسي سازمان حمل ونقل و ترافيك صاحبان آرم هاي جعلي را به دادسرا معرفي مي كنند و آن دسته از آرم هايي كه مشخصات آنها با صاحبان خودرو هماهنگ نباشد باطل مي سازد. وي تأكيد كرد: آرم هاي طرح ترافيك قابل نقل و انتقال به غير نيست لذا شهروندان تهراني دقت داشته باشند در خريد و فروش خودرو آرم ترافيك قابل واگذاري نيست و تنها متعلق به صاحب اوليه آن است. وي ادامه داد: از آنجا كه هيچكس نمي تواند وسيله نقليه خود را بابت برچسب آرم ترافيك گران تر بفروشد ضروري است شهروندان در هنگام خريد خودرو به اين امر توجه داشته باشند تا متضرر نشوند.]]>
</TEXT>
</DOC>
<DOC>
<DOCID>HAM2-860222-061</DOCID>
<DOCNO>HAM2-860222-061</DOCNO>
<ORIGINALFILE>/1386/860222/news/_shari.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[آلودگي هاي ميكروبي خزر، بار ديگر بررسي مي شود]]>
</TITLE>
<TEXT>
<![CDATA[گروه شهري- معاون محيط زيست دريايي سازمان حفاظت محيط زيست به تازگي اعلام كرده است دور جديد بررسي آلودگيهاي ميكروبي درياي خزر به منظور تعيين بار آلودگي هاي ميكروبي و دستيابي  به راهكارهاي مديريتي براي تأمين سلامت شناگران مناطق ساحلي خزر آغاز شده است.
به گزارش همشهري، در حالي كه محمدباقر نبوي، معاون محيط زيست دريايي از بررسي هاي جديد سازمان متبوع خود براي تعيين بار آلودگي درياي خزر خبر مي دهد، مديركل محيط زيست استان گيلان چندي پيش در گفتگو با همشهري از تبديل شدن دو رودخانه اصلي استان گيلان يعني زرجوب و گوهر رود به كانال فاضلاب خبر داد و اعلام كرد فاضلاب هاي عفوني بدون هيچ گونه سيستم تصفيه اي به طور مستقيم وارد آبهاي سطحي و رودخانه هاي استان مي شوند، روندي كه سالهاست آغاز شده و به رغم آن كه سبب شيوع صدها بيماري در استان شده همچنان ادامه دارد. اين همان نكته اي است كه مديركل محيط زيست استان مازندران نيز در گفتگو با خبرنگار همشهري آن را نشانه رفته و افزوده بود علي رغم همه هشدارهاي زيست محيطي سالانه بيش از 1017 ميليون مترمكعب فاضلاب وارد خاك و آبراه هاي استان مازندران مي شود. البته اين تنها مسئولان محيط زيست استان هاي شمالي نبودند كه نسبت به پيامدهاي خطرناك ورود فاضلاب به طبيعت سرسبز شمال هشدار مي دادند كه تشكل هاي زيست محيطي غيردولتي و كارشناسان عرصه محيط زيست نيز بارها نسبت به ورود پساب هاي صنعتي، كشاورزي، شهري و بيمارستاني به درياي خزر هشدار داده و اعلام كرده بودند اين فاضلاب ها از يك سو حيات آبزيان خزر را با مشكل جدي مواجه ساخته و از سوي ديگر باعث شيوع صدها بيماري به ويژه بيماري هاي پوستي و گوارشي در ميان شهروندان شمالي شده است.
به گزارش همشهري، هر چند انتظار مي رفت از مدتها پيش مسئولان سازمان حفاظت محيط زيست براي سالم سازي آبهاي ساحلي خزر چاره اي بينديشند با اين همه، گفته هاي معاون دريايي سازمان حفاظت محيط زيست مي  تواند نقطه آغازي براي مقابله با اين معضل زيست محيطي شمال كشور باشد معضلي كه اگر به حال خود رها شود مي تواند سلامت شهروندان شمالي و آبزيان خزر را با خطر جدي مواجه و به يك بحران تبديل كند. محمدباقر نبوي در گفتگو با فارس در خصوص اقدامات سازمان حفاظت محيط زيست براي تعيين بار آلودگي آبهاي خزر تصريح كرده است: بازديدهايي از منطقه صورت گرفته و 16 ايستگاه در 16 شهر ساحلي خزر در 3 استان گلستان، مازندران و گيلان انتخاب شده است كه نمونه گيري  ها براي انجام آزمايش هاي ميكروبي از اين ايستگاه ها صورت مي گيرد. به گفته وي براساس آخرين بررسي ها ي انجام شده در شناگاه هاي خزر، شاخص آلودگي موضعي ناشي از ورود فاضلاب هاي خانگي بيشتر از ساير آلودگي هاست.]]>
</TEXT>
</DOC>
<DOC>
<DOCID>HAM2-860222-062</DOCID>
<DOCNO>HAM2-860222-062</DOCNO>
<ORIGINALFILE>/1386/860222/news/_shari.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[يادداشتمرتضي تمدن*
ماموريت جديد شهردار]]>
</TITLE>
<TEXT>
<![CDATA[انتخات گزينه ابقاي شهردار از سوي شوراي شهر اگر چه به نظر با كش و قوس هايي همراه بود اما تصميم عاقلانه اي بود كه به نگراني هاي مديريتي شهر پايان داد.
شهر تهران با توجه به مقتضيات خود مديريت پايدار و باثباتي رامي طلبد كه بايد تن به برنامه هاي بلندمدت بدهد و لذا ريسك مديريتي، تغيير و نبود مديريت مي تواند براي كلان شهري مثل تهران كه مشكلات ويژه خود را دارد خطرناك جلوه نمايد. گذشته از تجربه موفق قاليباف و كارنامه قبولي وي در دوره گذشته ضروري است، شهردار فعلي ماموريت هاي خود را سريعاً تعريف نمايد تا در دوره مديريت جديد شهري شاهد كاهش استرس ها و محو نگراني هاي مردم پايتخت باشيم.
در اين راستا به نظر مي رسد مهمترين اولويت، كاهش ميزان آسيب  پذيري تهران در مواجهه با حوادث غيرمترقبه و غيرقابل پيش بيني باشد. اقدام به مقاوم سازي، مصون سازي و بازسازي بخش هاي فرسوده شهر، بايد در راس كارهاي شهردار قرار بگيرد.
نكته دوم، عملياتي كردن تبصره 13 قانون بودجه 86 است يعني افزايش ميزان حمل ونقل عمومي و ظرفيت مترو، اتوبوس و بالاخره اجرايي كردن منوريل تهران. سوم اينكه شهر تهران عليرغم همه تلاش ها در مقايسه با پايتخت هاي آسيايي از لحاظ مبلمان و زيبايي ضعيف به نظر مي رسد و مبلمان شهري بايد در اولويت هاي بعدي شهردار قرارگيرد. ساماندهي حاشيه نشينان نيز بايد در دستور كار شهردار قرار بگيرد و نكته آخر رويكرد جديدي است كه شهردار و شهرداري بايد در حل مشكل مسكن اتخاذ كند، تجربه جديد كشورهاي پيشرفته دنيا نشان مي دهد كه هرگاه شهرداري در امر مسكن به كمك مردم آمده است، مسائل مردم در اين حوزه فروكش كرده است.
*عضو كميسيون برنامه و بودجه مجلس]]>
</TEXT>
</DOC>
<DOC>
<DOCID>HAM2-860222-063</DOCID>
<DOCNO>HAM2-860222-063</DOCNO>
<ORIGINALFILE>/1386/860222/news/_shari.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[مشهد؛ سالانه 23 ميليون گردشگر مذهبي]]>
</TITLE>
<TEXT>
<![CDATA[مهر: رئيس ميراث فرهنگي، صنايع دستي و گردشگري استان خراسان رضوي گفت: سالانه 23 ميليون گردشگر مذهبي براي زيارت بارگاه حرم امام رضا(ع)و همچنين بازديد از بقاع متبركه، مساجد و جاذبه هاي تاريخي و طبيعي به مشهد سفر مي كنند.
ابوالفضل مكرمي با اشاره به اينكه تاكنون مشهد به عنوان قطب گردشگري مذهبي كشور مطرح بوده است، افزود: سال گذشته از ميان يك ميليون و 500 هزار توريست ورودي به ايران، 622 هزار گردشگر خارجي كه 78 درصد آنان از كشورهاي مسلمان بوده اند، وارد مشهد شد ند. وي با اشاره به اينكه 50 درصد مراكز اقامتي كشور در مشهد است، گفت: امكانات اقامتي و پذيرايي اين استان مي تواند هر ساله پاسخگوي نياز بسياري از مسافران و گردشگران داخلي و خارجي باشد.]]>
</TEXT>
</DOC>
<DOC>
<DOCID>HAM2-860222-064</DOCID>
<DOCNO>HAM2-860222-064</DOCNO>
<ORIGINALFILE>/1386/860222/news/_siasi.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[قائم مقام دبير شوراي عالي امنيت ملي خبر داد
افزايش تعداد سانتريفيوژهاي ايران]]>
</TITLE>
<TEXT>
<IMAGE>/1386/860222/news/001104.jpg</IMAGE>
<![CDATA[
گروه سياسي - قائم مقام دبير شوراي عالي امنيت ملي با اشاره به صنعتي شدن فعاليت هاي هسته اي ايران، خاطرنشان كرد: ما به شدت كار و فعاليت مي كنيم تا تعداد سانتريفيوژ ها را افزايش دهيم اما در عين حال به قوانين pt نيز گردن مي گذاريم، ضمن اينكه از مذاكرات واقعي و منطقي در چارچوب مقررات آژانس استقبال مي كنيم.
عبدالرضا رحماني فضلي، كه در نشست مسئولين بسيج دانشجويي دانشگاه هاي پيام نور كشور سخن مي گفت و ايسنا خبر آن را منتشر كرد، با اشاره به وضعيت هسته اي ايران گفت: ما در برابر تمام بهانه هايي كه آنها اعم از مخفي كاري، انحراف از فعاليت هاي صلح آميز، عدم همكاري و عدم شفاف سازي آورده اند، همكاري هاي لازم را انجام داديم و فعاليت هاي خود را در هر دو بعد فني و حقوقي مورد شفاف سازي قرار داده ايم.
وي با اشاره به مذاكرات مختلف در زمينه ي هسته اي بيان داشت: حرف آخري كه آنها به ما زده اند، پس از پذيرش پروتكل اين بود كه گفتند ما اصلا نمي خواهيم شما انرژي هسته اي داشته باشيد. دكتررحماني فضلي ادامه داد: آنها اين فعاليت ها را نمي پذيرند به دليل آنكه ايران با پيوستگي هاي فرهنگي و موقعيت ژئوپليتيك برتر نسبت به ديگر كشورهاي منطقه به ارائه  الگوي جديد مردم سالاري پرداخته و مدعي هستيم اين نوع مردم سالاري، بهترين نوع آن در سطح منطقه و دنياست.]]>
</TEXT>
</DOC>
<DOC>
<DOCID>HAM2-860222-065</DOCID>
<DOCNO>HAM2-860222-065</DOCNO>
<ORIGINALFILE>/1386/860222/news/_siasi.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پس از پايان نشست 1+5 اعلام شد
آمادگي واشنگتن براي مذاكره هسته اي با تهران]]>
</TITLE>
<TEXT>
<![CDATA[تكذيب ممنوعيت بازرسي
ايرنا: سفير ايران در آژانس بين المللي انرژي اتمي، خبر منتشر شده از سوي خبرگزاري فرانسه مبني بر ممانعت ايران از بازرسي بازرسان آژانس را تكذيب كرد. علي اصغر سلطانيه تاكيد كرد كه هيچ مشكلي در رابطه با بازرسي هاي آژانس مطابق با پادمان جامع ان.پي.تي وجود نداشته و ندارد. خبرگزاري فرانسه شامگاه پنجشنبه ادعا كرد كه ايران مانع از ديدار بازرسان آژانس بين المللي انرژي اتمي از نطنز شده است.
گروه سياسي- يك روز پس از پايان مذاكرات نمايندگان چين، انگليس، فرانسه، روسيه و آلمان موسوم به1+5 در برلين كه در حاشيه نشست 8 كشور صنعتي برگزار شد، نيكلاس برنز، معاون وزير خارجه آمريكا روز جمعه اعلام كرد: واشنگتن و هم پيمانان اروپايي اش مايلند در هر زمان و مكاني با ايران درباره برنامه هسته اي آن مذاكره كنند.
برنز كه در زاگرب، پايتخت كرواسي سخن مي گفت و ايرنا خبر آن را منتشر كرد، افزود: مايليم در هر زمان و هر مكاني با ايراني ها ملاقات كنيم.
وي تصريح كرد: كاندوليزا رايس، وزير خارجه آمريكا گفته است كه از حضور در چنين مذاكراتي خشنود مي شود.
همچنين ايسنا به نقل از معاون امور سياسي وزير خارجه  آمريكا گزارش داد: اگر ايران به عدم پيروي از درخواست هاي شوراي امنيت سازمان ملل ادامه دهد در ماه ژوئن با تحريم هاي جديد روبه رو خواهد شد.
ابهام در دستور كار نشست
اما به گزارش رويترز، محور ديدار مقامات عالي رتبه 1+5 در برلين صحبت از عدم پيروي ايران از درخواست شوراي امنيت سازمان ملل مبني بر توقف فعاليت هاي هسته اي  بوده است.
يكي از ديپلمات هاي شركت كننده در اين نشست با اشاره به اين كه در آينده مذاكرات و مشورت هاي بيشتري انجام خواهد گرفت، اين نشست را خوب و سازنده  توصيف كرد و ديگر ديپلمات هاي حاضر در اين نشست گفتند كه آمريكا مشتاق بود درباره زبان احتمالي يك قطعنامه جديد تحريم ها عليه ايران صحبت كند.
وزارت خارجه آلمان پس از نشست از اظهارنظر خودداري كرد. اين وزارتخانه قبل از برگزاري نشست گفته بود درباره تحريم هاي جديد صحبتي صورت نخواهد گرفت و كشورها منتظر گزارش محمد البرادعي، مديركل آژانس بين المللي انرژي اتمي درباره پيروي ايران از قطعنامه هاي سازمان ملل هستند.
كمتر از يك پيشنهاد
در همين حال سفير سوئيس در تهران طرح موسوم به پيشنهاد سوئيس كه براي حل مساله  هسته اي ايران پيشنهاد شده را چيزي كمتر از يك پيشنهاد خواند كه در قالب برگه اي به ايران ارائه  شده است.
اين ديپلمات سوئيسي كه با ايسنا گفت وگو مي كرد درباره اين طرح گفت: مقامات وزارت خارجه سوئيس احساس كردند فعالانه اقداماتي را انجام دهند تا مذاكرات هسته اي ايران بتواند دوباره از سر گرفته شود. اين يك انگيزه بود و آنچه ما انجام داديم ارائه  برخي نظرات درباره  اين بود كه اين گفت وگوها چه طور مي تواند دوباره شروع شود. اين ها نظرات و تشويق هايي از جانب سوئيس در جهت يافتن فرمولي جديد براي آغاز مذاكرات است، اما مذاكرات به سوئيس مربوط نمي شود بلكه به سولانا از طرف اتحاديه  اروپا و لاريجاني از طرف ايران مربوط مي شود.
ولتي با اشاره به اين كه لفظ پيشنهاد سوئيس لفظ مناسبي نيست، ادامه داد: پيشنهاد سوئيس چيزي كمتر از يك پيشنهاد است. يك سري نظرات براي سولانا و دولت شماست مبني بر اين كه مذاكرات چه طور مي تواند آغاز شود.
وي با ذكر اين كه اين برگه حدود شش ماه قبل به ايران ارائه شد، افزود: اين طرح در طول چند ماه توسعه پيدا كرده است، ما مدت چندين ماه تماس هاي زيادي با مقامات ايراني داشته ايم و در طول اين تماس ها و نه مذاكرات درباره  مشكلات صحبت كرديم سپس در راستاي ترغيب طرفين به برخي نظرات رسيديم تا اين كه حركات كوچكي را در نظر بگيرند، حركاتي بسيار كوچك اما كافي براي يك آغاز.
ارزيابي غيرواقعي
در چنين شرايطي ژنرال يوري بالويفسكي، رئيس ستاد كل نيروهاي مسلح روسيه پس از نشست شوراي روسيه- ناتو در بروكسل گفت: ارزيابي ها از توان موشكي ايران و تهديدآميز بودن آن براي كشورهاي اروپايي، غيرواقعي و مبالغه آميز است و اين مسئله نمي تواند دليلي براي ضرورت استقرار سيستم دفاع ضد موشكي آمريكا در اروپا باشد.
و بالاخره اين كه رئيس جمهوري آمريكا رسماً اعتراف كرد كه هدف اصلي ديك چني معاون وي از سفر چهارشنبه و پنج شنبه گذشته به منطقه خاورميانه، تقويت جبهه ضد ايراني در منطقه و همراه كردن كشورهاي منطقه با سياست هاي واشنگتن بر ضد تهران بوده است.]]>
</TEXT>
</DOC>
<DOC>
<DOCID>HAM2-860222-066</DOCID>
<DOCNO>HAM2-860222-066</DOCNO>
<ORIGINALFILE>/1386/860222/news/_siasi.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دبير شوراي عالي امنيت ملي:
غرب مي تواند از فرصتايجاد شده، استفاده كند]]>
</TITLE>
<TEXT>
<![CDATA[گروه سياسي- دبير شوراي عالي امنيت ملي با تاكيد بر اين كه پرونده هسته اي ايران موضوعي پيچيده نيست، گفت: اعتقاد دارم گفت وگوي نسبتاً رو به جلويي را با سولانا مسئول سياست خارجي اتحاديه  اروپا آغاز كرده ايم و اگر تدبير درست به خرج بدهند، مي توانند از فرصت  كنوني استفاده كنند و زمينه تفاهم به وجود بيايد.
علي لاريجاني روز گذشته در حاشيه بازديد از نمايشگاه بين المللي كتاب تهران در مصاحبه با واحد مركزي خبر تاكيد كرد: غرب در قبال پرونده هسته اي ايران اگر به  دنبال بهانه جويي و مسايلي كه در گذشته باب بوده، باشد، نفعي نخواهد برد.
وي با اشاره به گفت وگوها و مذاكرات قبلي غربي ها با ايران درباره ظرفيت هاي بي شمار كشورمان در منطقه افزود: آنان در گفت وگوهاي جداگانه متذكر شده اند كه بايد از ظرفيت هاي ايران  براي ايجاد صلح و ثبات در منطقه استفاده شود.
لاريجاني اضافه كرد: بنا شده است كه سولانا هم راجع به مسايل موجود هسته اي فكر كند و ايده هايي كه مطرح شده است به صورت طرح درآيد.]]>
</TEXT>
</DOC>
<DOC>
<DOCID>HAM2-860222-067</DOCID>
<DOCNO>HAM2-860222-067</DOCNO>
<ORIGINALFILE>/1386/860222/news/_siasi.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[عسكراولادي با اشاره به ابقاي شهردار تهران:
اصولگرايان در مسير همگرايي حركت مي كنند]]>
</TITLE>
<TEXT>
<![CDATA[مذاكره، تابو نيست
محمد جواد لاريجاني با بيان اينكه مي توانيم با غرب به تفاهم برسيم، گفت: مذاكره با آمريكا براي دستگاه سياست خارجي ما تابو نيست. رئيس پژوهشكده دانش هاي بنيادي در نشست دبيران استاني جامعه  اسلامي مهندسين به بحث اصولگرايي نيز اشاره و تاكيد كرد: در جبهه  اصولگرايي انشقاق معني ندارد و بايد به وحدت برسيم.
گروه سياسي- حبيب الله عسكراولادي در نشست فصلي دبيران استان ها و شهرستان هاي حزب مؤتلفه اسلامي با اشاره به راي خوب محمد باقر قاليباف در شوراي شهر تهران، گفت: اصولگرايان نقد درون گفتماني را يك اصل مي دانند اما بالاتر از آن حركت در مسير همگرايي و اتحاد است.
دبيركل جبهه پيروان خط امام و رهبري در نشست فصلي دبيران استان ها و شهرستان هاي حزب مؤتلفه اسلامي تاكيد كرد اصولگرايان در مسير همگرايي قرار دارند. وي با تبريك راي اعتماد شوراي اسلامي شهر تهران به قاليباف افزود: اميدوارم دور دوم خدمت آقاي قاليباف در شهرداري تهران فصل جديدي از كارآمدي اصولگرايان در ميدان خدمت به مردم باشد.
مدل علمي
عسكراولادي با اشاره به نشست هاي مستمر طيف هاي گوناگون اصولگرايان گفت: اصولگرايان در دور جديدي كه به ميدان خدمت فراخوانده شده  اند به دنبال مدل علمي و عقلايي از همگرايي هستند.
دبيركل جبهه پيروان خط امام و رهبري تصريح كرد: ما در اين مدل ساز و كار نمايندگي و داوري را در جايگاه خود ديده ايم. وي با اشاره به تاثير خدمات دولت،  مجلس و شوراها بر رويكرد مردم به اصولگرايان گفت: ما براي بهبود وضعيت معيشت مردم برنامه داريم و ان شاءالله به زودي فصل جديدي از مبارزه عليه فقر و فساد و تبعيض را شاهد خواهيم بود.
همگرايي در انتخابات
محمد نبي حبيبي دبيركل حزب مؤتلفه اسلامي نيز در اين اجلاس در سخناني ضمن تشريح اهميت انتخابات مجلس هشتم، تاكيد كرد: كليه اعضاي حزب در سراسر كشور موضوع انتخابات مجلس هشتم را در دستور كار خود قرار دهند.
همچنين اسدالله بادامچيان قائم مقام دبيركل حزب مؤتلفه اسلامي هم در سخناني با بيان اينكه مجلس هشتم، مجلس آغاز دهه چهارم نظام جمهوري اسلامي است، گفت: مجلس هشتم بايد تركيبي داشته باشد كه هم بتواند خواست ملت را برآورده كند و هم آرمان هاي امام و رهبري را تحقق بخشد.
منشور اصولگرايي
همچنين محمدرضا باهنر دبيركل جامعه اسلامي مهندسين با تاكيد بر وحدت اصولگرايان، از تدوين منشور اصولگرايي خبر داد.]]>
</TEXT>
</DOC>
<DOC>
<DOCID>HAM2-860222-068</DOCID>
<DOCNO>HAM2-860222-068</DOCNO>
<ORIGINALFILE>/1386/860222/news/_siasi.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[خانه ملت]]>
</TITLE>
<TEXT>
<![CDATA[تعويق انتخابات مجلس هشتم
محمد خوش چهره، نماينده تهران ضمن ارائه تحليلي در مورد طرح تجميع انتخابات در گفتگو با مهر اظهار داشت: برخي شيطنت هاي بيروني و فشارهايي در اين سال كه سال ويژه اي هم هست در كار است، كه اگر اين فشارها به خوبي مديريت نشود به همراه برخي فشارهاي اقتصادي، فرهنگي و صنفي كه شاهد آن هستيم فضا را به گونه اي خواهد كرد كه شاهد تعويق انتخابات مجلس هشتم خواهيم بود.
دستور كار هفته
مجلس اين هفته علاوه بر بررسي استيضاح محمود فرشيدي وزير  آموزش و پرورش و همچنين بررسي سئوال رضا طلايي نيك نماينده بهار و كبودرآهنگ از وزير امورخارجه و سئوال اكبر اعلمي نماينده تبريز از وزير كشور در صحن علني را در دستور كار دارد.
تصويب تجميع،بعيد است
سيد محمدرضا ميرتاج الديني ضمن اعلام مخالفت با طرح تجميع انتخابات مجلس و رياست جمهوري، تصويب آن در مجمع تشخيص مصلحت نظام را نيز بعيد دانست. نماينده تبريز همچنين در گفتگو با ايسناگفت: مجمع عمومي فراكسيون اصولگرايان با تشكيل جلسه در بعد از ظهر سه شنبه  اين هفته ،از وزير آموزش و پرورش جهت پاسخ به سوالات نمايندگان و برخي موارد استيضاح دعوت كرده است.
نشست ويژه
سليمان جعفرزاده، عضو كميسيون امنيت ملي مجلس در گفتگو با باشگاه خبرنگاران گفت: اتهامات موسويان محصور به تخلفات مالي و اقتصادي است و پرونده وي هفته جاري در جلسه ويژه مسئولان قضايي و وزارت اطلاعات بررسي مي شود.]]>
</TEXT>
</DOC>
<DOC>
<DOCID>HAM2-860222-069</DOCID>
<DOCNO>HAM2-860222-069</DOCNO>
<ORIGINALFILE>/1386/860222/news/_siasi.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[گزيده ها]]>
</TITLE>
<TEXT>
<![CDATA[نيروهاي مسلح: سردار سرلشگر حسن فيروزآبادي در جمع فرماندهان ارتش به تشريح چگونگي اشراف فرمانده كل قوا بر اقدامات و عملكرد نيروهاي مسلح و نيز هدايت قرارگاه فرماندهي خاتم الانبياء(ص)پرداخت. رئيس ستاد كل نيروهاي مسلح كه عصر روز پنج شنبه در مراسم دانش آموختگي شانزدهم دوره دانشجويان دانشگاه دافوس ارتش سخن مي گفت، اظهار داشت: با ابتكار فرمانده معظم كل قوا، يك عامل جديد به عنوان اشراف كلي فرماندهي در استراتژي مديريت نظامي ايجاد شده و 5 دوره است كه به اجرا گذاشته مي شود
]]>
<IMAGE>/1386/860222/news/001110.jpg</IMAGE>
<![CDATA[
وزارت خارجه: منوچهر متكي گفت: مذاكره در سطح وزراي امورخارجه ايران و آمريكا به اراده و آماده سازي دستور كار خاص و كار كارشناسانه نياز دارد. وزير خارجه با بيان اينكه آمريكايي ها در نظر داشتند در شرم  الشيخ اقدام شكلي و نمايشي انجام دهند، افزود: آمريكايي ها درخواست مذاكره را از طريق واسطه ها مطرح كرده بودند كه تاييد هم شد، اما مناسبات ايران و آمريكا پيچ و خم هاي زيادي دارد و مطالب عمده و اساسي زيادي بايد مطرح شود و چنانچه آمريكا بخواهد در اين وادي وارد شود، بايد تمهيدات بسيار جدي فراهم شود در حالي كه در دستور كار ما بحث روابط دوجانبه مطرح نبود.
شوراي نگهبان: شوراي نگهبان درباره طرح تجميع انتخابات دوره هشتم مجلس با دوره دهم رياست جمهوري معتقد است كه اصلاح به عمل آمده توسط مجلس، مغايرت اين طرح با قانون اساسي را رفع نكرده است. همچنين اين شورا،لايحه دوفوريتي اصلاح بند(و)تبصره(13)قانون بودجه براي تعيين قيمت نفت گاز(گازوئيل)را مغاير با موازين شرع و قانون اساسي نشناخت.
سياست خارجي: سيد احمد موسوي معاون حقوقي و امور مجلس رئيس جمهوري درخصوص دعاوي مصدومان شيميايي ايران در دادگاه شهر لاهه(هلند)اعلام كرد: فرانس فان آنرات تاجر هلندي كه به اتهام فروش مواد اوليه شيميايي به رژيم بعث عراق در طول جنگ تحميلي و كاربرد مواد شيميايي فروخته شده توسط رژيم بعث عراق در بمباران شيميايي برخي شهرها و روستاهاي ايران در شعبه جنايي دادگاه شهر لاهه تحت محاكمه قرار گرفته بود، در دادگاه تجديدنظر لاهه نيز به جرم مشاركت در ارتكاب جنايات جنگي به  17 سال حبس محكوم شد.
]]>
<IMAGE>/1386/860222/news/001107.jpg</IMAGE>
<![CDATA[
احزاب: لطف الله فروزنده، سخنگوي جمعيت ايثارگران با استقبال از تثبيت مديريت شهري در تهران و با بيان اين كه انتخاب قاليباف به عنوان شهردار تهران انتخابي منطقي و اصولي بوده است، گفت: اين امر خود زمينه ساز وحدت هر چه بيشتر نيروهاي اصول گراست؛ چرا كه هر چه اختلاف كمتر باشد، كارآمدي افزايش مي يابد.
وزارت كشور: مديركل روابط عمومي استانداري خوزستان گفت: وزيركشور با صدور حكمي علي اصغر وحيدي معاون اداري مالي و برنامه ريزي استان را با حفظ سمت به طور رسمي به عنوان سرپرست استانداري خوزستان منصوب كرد.]]>
</TEXT>
</DOC>
<DOC>
<DOCID>HAM2-860222-070</DOCID>
<DOCNO>HAM2-860222-070</DOCNO>
<ORIGINALFILE>/1386/860222/news/_siasi.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پايان سفر دوره اي متكي به سوئد، نروژ   و دانمارك
حركت به سمت تنش زدايي]]>
</TITLE>
<TEXT>
<IMAGE>/1386/860222/news/001083.jpg</IMAGE>
<![CDATA[
 سفر هفته گذشته وزير خارجه به كشورهاي حوزه اسكانديناوي و رايزني هاي وي با مقامات رسمي و غير رسمي اين كشورها اقدامي بود كه در اين برهه زماني و با توجه به اهميت روابط ايران و اروپا نظر بسياري از محافل سياسي داخل و خارج را به خود جلب كرد.
منوچهر متكي در سفر به كشورهاي سوئد، نروژ و دانمارك تلاش نمود نسبت به تقويت ظرفيت هاي موجود در روابط ايران و كشورهاي مذكور اقدام كرده، اين ظرفيت ها را به فعليت نزديك كند و البته تمامي اين كوشش ها مي بايست در راستاي نوعي سياست تنش زدايي انجام پذيرد.
در همين راستا سفر متكي به اسكانديناوي نكات قابل توجهي را نيز دربر داشت و شايد قابل توجه ترين اين نكته ها مربوط به سفر متكي به دانمارك پس از توهين دانماركي ها به مقدسات مسلمانان و خشم جهان اسلام از اين كشور باشد.
اما موضوع زماني جالب تر شد كه به گزارش ايسنا وزيرخارجه دانمارك اعلام كرد ايران با پرداخت خسارت به دانمارك به علت صدمه  وارده به سفارت اين كشور در تهران در طول اعتراضات به انتشار تصاوير توهين آميز نسبت به پيامبر اسلام در يك روزنامه دانماركي موافقت كرده و اين در حالي است كه وزارت خارجه تاكنون نسبت به اين ادعا واكنشي نشان نداده است.
وزير خارجه ايران با بيان اين كه تعريف جديدي از توزيع همكاري ها و روابط اقتصادي با اروپا داريم، گفت: سهمي را كه در روابط اقتصادي براي اروپا در نظر گرفته ايم مي تواند چارچوب جديدي پيدا كند و در اين زمينه از ظرفيت هاي بيشتري استفاده كنيم.
منوچهر متكي در دانمارك با اعلام اين مطلب افزود: مناسبات ايران با كشورهاي منطقه اسكانديناوي از جمله دانمارك، نروژ و سوئد در سه حوزه تجارت، همكاري هاي صنعتي و تكنولوژيكي و نفت و گاز تعريف مي شود.
وي تصريح كرد: با توجه به ظرفيت هاي دانمارك، نروژ و سوئد و همچنين جمهوري اسلامي ايران در حوزه صادرات به منطقه اسكانديناوي مي توانيم براي ايجاد توازن روابط تجاري خود با اروپا اين سه كشور را مد نظر قرار دهيم.
مواضع مستقل
وزير خارجه با بيان اين كه كشورهاي نورديك حوزه اسكانديناوي معمولاً مواضع مستقل تري را در قبال موضوعات منطقه اي و بين المللي دارند، اظهار داشت: به عنوان نمونه، نروژ علي رغم مواضع ديگر كشورهاي اروپايي جنبش مقاومت اسلامي فلسطين(حماس)را به رسميت مي شناسد و با آن ارتباط و همكاري دارد و كمك هايي مي كند.
متكي در گفت وگو با العالم خاطرنشان كرد: در اين كشورها نسبت به استفاده از زور در عراق و افغانستان و اساساً در تعاملات بين المللي مخالفت هاي بسيار قوي وجود دارد. متكي با تشريح دلايل تقويت روابط و مناسبات ديپلماتيك با كشورهاي حوزه اسكانديناوي در اين مقطع، تصريح كرد: البته با وزراي خارجه اين كشورها در فرصت هاي مختلف در سازمان ملل و در مناسبت هاي ديگر ديدارهايي داريم اما لازم بود كه ملاقات هايي در پايتخت هاي يكديگر داشته باشيم.
وي با بيان اين كه از همتايان خود براي سفر به ايران به منظور ادامه گفت وگوها دعوت كرده است، خاطرنشان كرد: در زمينه فعاليت هاي صلح آميز هسته اي لازم است كه كشورها خصوصاً در حوزه اروپا را توجيه كنيم، دلايل خودمان را بگوييم و حمايت آنها را از مذاكراتي كه اكنون جريان دارد، بخواهيم. وزير خارجه تصريح كرد: مجموعاً تصورم اين است كه سفر به كشورهاي حوزه اسكانديناوي حركت مناسبي بود كه وزارت خارجه در اين مقطع انجام داد.
انتقاد از انگليس
در همين حال ايسنا گزارش داد منوچهر متكي در دانمارك در پاسخ به ادعاي اخير وزير دفاع انگليس كه در پارلمان اين كشور مدعي شده بود ايران ازگروه هايي مانند طالبان حمايت مي كند، تاكيد كرد: انگليس بايد پاسخگوي مذاكرات خود با رهبران طالبان در موسي قلعه افغانستان كه موجب خشم و عصبانيت دولت حامد كرزاي شد، باشد.
متكي در ادامه مصاحبه با العالم افزود: انگليسي ها نيز مانند آمريكايي ها راه خوبي را ياد گرفته اند و در اوج هجمه هاي تبليغاتي عليه سياست هايشان، فرافكني مي كنند. وي اظهار داشت: آنچه مورد بحث و بررسي قرار دارد موضوع ارتباط پنهاني و آشكار و مذاكراتي است كه انگليس با رهبران طالبان داشته است.
طرح سوئيس
وزير خارجه  در پاسخ به اين پرسش كه واكنش تهران به طرح پيشنهادي سوئيس درباره متوقف كردن غني سازي اورانيوم چيست، آيا ايران آن را رد كرده است و چه نكات مثبتي درآن وجود دارد، گفت: طرح خاصي نبوده است. همان چند ماه قبل كه با سوئيسي ها مطرح شد به آنها گفتيم كه خارج از بحث تعليق غني سازي آمادگي داريم درباره ساير بخش هاي طرحشان مذاكره و گفت وگو كنيم.
مذاكره و اراده سياسي
متكي همچنين در پاسخ به پرسشي در مورد علت عدم ملاقات با كاندوليزا رايس، وزير خارجه آمريكا در شرم الشيخ مصر، اظهار داشت: پيام هايي داده شد كه وزراي خارجه دو كشور با يكديگر ديدار كنند اما ديدار وزراي خارجه به مقدمه چيني و اراده سياسي در عمل و نه در كلام و همچنين مشخص  شدن محورهاي گفت وگو نياز دارد.
وي با بيان اين كه براي اين ديدار هيچ كار كارشناسي از نظر محتوا و شكل انجام نشده بود، گفت: بنا نبود چنين ملاقاتي صورت گيرد، فقط قرار بود درباره عراق بحث شود.
متكي خاطرنشان كرد: اگر يك اراده سازنده را شاهد باشيم و از طرق رسمي درخواست ها رد و بدل شود و همان گونه كه رئيس جمهوري گفتند اگر صداقت را در اين درخواست ببينيم، آمادگي داريم كه در جهت كمك به عراق گفت وگوها و مذاكراتي داشته باشيم.
ديدار با اعضاي پارلمان
وزير خارجه همچنين در ديدار با ليله لونه بك رئيس كميسيون امور خارجي پارلمان دانمارك به همراه اعضاي فراكسيون هاي مختلف پارلمان اين كشور، پيرامون مسايل پارلماني دوجانبه و موضوعات منطقه اي بحث و تبادل نظر كرد.
متكي با اشاره به نقش پارلمان جمهوري اسلامي ايران در وضع قوانين و نقش نظارتي اظهار داشت: جايگاه مجلس شوراي اسلامي در نظارت بر قوه مجريه و رويكردهاي آن اهميت خاصي دارد و تقويت همكاري پارلمان هاي دو كشور در درك بيشتر نسبت به مسايل سياست خارجي و منطقه اي و بين المللي مورد تاكيد مقامات عاليه دو كشور است.
وزير خارجه  با تشريح مواضع ايران در حوزه خاورميانه، عراق و افغانستان اظهار داشت: احترام به حقوق ملتها و دموكراسي ناشي از فرايند دموكراتيك با رويكردهاي دوگانه و برخورد خصمانه آمريكا و اسرائيل با ملت هاي فلسطين و لبنان مغايرت دارد و راه حل هاي بحران فلسطين و لبنان خارج از اين كشورها ترسيم نمي شود.
مناسبات متعادل با كشورهاي نورديك
منوچهر متكي در ديدار با سفراي خارجي مقيم كپنهاگ ضمن تبيين و تشريح مواضع جمهوري اسلامي ايران در خصوص مذاكرات ايران با سولانا پيرامون برنامه صلح آميز اتمي و راهبرد متعادل و متوازن ساختن مناسبات اقتصادي با تمامي كشورهاي اروپايي به ويژه كشورهاي شمال اروپا(نورديك)اظهار داشت: پتانسيل هاي جمهوري اسلامي ايران و اروپاي شمالي به لحاظ زمينه هاي كاري، راهبردها، تشابه تكنولوژي  و فن آوري بسترهاي متنوع در اجراي پروژه هاي پيمانكاري در زمينه انرژي طرح هاي بازسازي در عراق و افغانستان، همگي عرصه هاي مشتركي از مناسبات دوجانبه و چند جانبه را نمودار مي سازد.
مذاكرات با 1+5
وزير خارجه درباره فرايند مذاكرات هسته اي لاريجاني و سولانا گفت: نكته اساسي كه از محتواي مذاكرات متعدد جمهوري اسلامي ايران با 1+5 متبلور گرديد اعتمادسازي و شفافيت نيست، بلكه مؤلفه هاي سياسي ناشي از نگرش خاص آمريكا در اعمال رويه هاي يك سويه مي باشد.]]>
</TEXT>
</DOC>
<DOC>
<DOCID>HAM2-860222-071</DOCID>
<DOCNO>HAM2-860222-071</DOCNO>
<ORIGINALFILE>/1386/860222/news/_siasi.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[خطيب جمعه تهران هشدار داد
غرب به دنبال فاسدكردن جوانان ايراني]]>
</TITLE>
<TEXT>
<![CDATA[آيت الله محمد امامي كاشاني با بيان اينكه غرب، پسران و دختران ايراني را هدف قرار داده است، بر تداوم اجراي طرح ارتقاي امنيت اخلاقي در جامعه تاكيد كرد.
به گزارش مهر، امامي كاشاني در خطبه دوم نماز جمعه اين هفته تهران، با اشاره به اجراي طرح ارتقاي امنيت اخلاقي و مبارزه با بدحجابي، اجراي اين طرح را ضامن ايجاد و تقويت امنيت اخلاقي در جامعه و امري بسيار ضروري و مطالبه اي مردمي توصيف كرد.امامي كاشاني با تاكيد بر لزوم مقابله با هنجارشكنان جامعه گفت: مفاسد و شرارت هاي ديگر از هنجار شكني اخلاقي در جامعه ناشي مي شوند.
اين عضو مجمع تشخيص مصلحت نظام اظهار داشت: امروز بسياري از دانشمندان دنيا، از وضعيت اخلاقي در جهان، بسيار متاسف و نگران هستند.خطيب نماز جمعه تهران در بخش ديگري از سخنانش، به وجوداختلاف نظر شديد در آمريكا بر سر جنگ عراق، اشاره كرد و گفت: آمريكايي ها در عراق حدود چهار هزار كشته و چند صدهزار دلار خرج كرده اند و هنوز معلوم نيست كه مي خواهند از عراق بروند يا بمانند.امامي كاشاني تصريح كرد:صحنه عراق، ننگ آمريكا است.خطيب نماز جمعه تهران در ادامه بر لزوم وحدت ملت ايران در برابر توطئه هاي دشمنان تاكيد كرد و گفت: همه بايد مثل يك دست متحد و واحد باشيم.
وي با اشاره به نزديك شدن سالگرد ارتحال امام خميني ره بر حضور گسترده مردم در اين مراسم نيز تاكيد كرد.به گزارش ايرنا، امام جمعه موقت تهران در خطبه اول نماز جمعه اين هفته تهران نيز اظهار داشت: مغروران و متكبران از بندگي خدا خارج شده و با ذلت وارد جهنم مي شوند. نبايد تكبر و غرور را در كنار گناهان ديگر قرار داد زيرا اساس همه گناهان است.]]>
</TEXT>
</DOC>
<DOC>
<DOCID>HAM2-860222-072</DOCID>
<DOCNO>HAM2-860222-072</DOCNO>
<ORIGINALFILE>/1386/860222/news/_siasi.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[شاهرودي: مرزبندي ميان مذاهب اسلامي، خلاف شرع است
شكل گيري ساختارهاي حكومتي در ايران ربطي به مساله شيعه و سني ندارد]]>
</TITLE>
<TEXT>
<IMAGE>/1386/860222/news/001086.jpg</IMAGE>
<![CDATA[
گروه سياسي- رئيس قوه  قضائيه با تاكيد بر نبود وجود مرزبندي ميان شيعه و سني گفت: درشت  كردن اختلافات و مرزبندي كردن ميان مذاهب اسلامي، خلاف شرع بوده و دشمن نيز با تبليغات سوء و دامن زدن به اين اختلافات از اين مسايل بهره برداري مي كند.
آيت الله سيد محمود هاشمي شاهرودي در ديدار با علما، ائمه جمعه و جمعي از نخبگان اهل سنت در حوزه  رياست قوه قضائيه تصريح كرد: كساني كه اهل فقه و نظر هستند با مقايسه  قانون اساسي و به خصوص نظام قضايي اسلامي در ايران متوجه مي شوند كه فاصله آن با ساير كشورها بسيار چشمگير است.
به گزارش ايسنا، وي افزود: حتي در كشورهايي كه مدعي اسلام و برقراري نظام و حكومت اسلامي هستند مشاهده نشده كه بتوانند كل نظام قضايي شان را اسلامي كنند و تنها در اين راستا اقدام به برپايي محكمه هاي شرعي براي رسيدگي به موارد حقوقي مربوط به احوال شخصي كرده اند و بقيه  دادرسي ها طبق قوانين حقوقي و جزايي دنيا اعمال مي شود.
هاشمي شاهرودي با بيان اين كه قوه قضائيه در فصل مفصلي از قانون اساسي به عنوان يك ركن مستقل، مقتدر و داراي اختيارات وسيع ديده شده، خاطرنشان كرد: از همان ابتدا تدوين لوايح قضايي در اختيار قوه قضائيه قرار داده شده و دولت به لحاظ قانون اساسي حق هيچ گونه دخالت در تدوين اين لوايح را نداشته است، بنابراين اين ميزان دقت اعمال شده كه قوه قضائيه در همه ابعاد خود اسلامي باشد.
وي اظهار داشت: هر نظام حكومتي وقتي بخواهد نظام قضايي، اقتصادي، اداري، پولي و بانكي خود را اجرا كند نياز به دارا بودن قوانين و مواد مشخص و واحد دارد كه طبق روال تدوين و تصويب قوانين براساس اصول قانون اساسي شكل مي گيرند و همه جاي دنيا در شكل گيري نظام هاي كلي و كلان جامعه قطعا از راهكارهايي معين و واحد پيروي مي شود. در كشور ما نيز اين گونه است و شكل گيري نظام ها در ايران ربطي به مساله شيعه و سني ندارد.
هاشمي شاهرودي با بيان اين كه در شيعه نيز ميان مراجع و فتاوا اختلافي وجود دارد، گفت: اگر اهل سنت چهار فرقه دارند، در شيعه به اندازه  هر مرجع يك فتوا وجود دارد لذا اگر بنا باشد مقلد هر مفتي نظرش در نظامات كلان كشور لحاظ شود، ديگر نظامي شكل نمي گيرد.
وي ادامه داد: اينجاست كه فقه اسلام و اجتهادهاي فقهي اجازه داده است كه حكومت اسلامي از ميان مذاهب مختلف نظر و نتيجه اي را كه بيشتر قابليت شكل گيري و اجرا دارد را از طريق راهكارهاي قانوني پياده كند، همين حالا نيز بسياري از احكامي كه به صورت قانون در مي آيند را برخي از مقلدين و مجتهدان شيعه قبول ندارند زيرا خلاف نظر فقهي شان است اما نظام نمي تواند نظر همه را در نظر بگيرد چون موجب در هم ريختگي خواهد شد. رئيس قوه  قضائيه شرط حركت نظام و رسيدن آن به مصالح را تبعيت همگان از آنچه كه مصلحت و قابليت اجرايي شدن دارد، دانست و خاطرنشان كرد: البته آنچه را كه خلاف اجماع مجتهدان و اصول مسلم اسلامي باشد را نمي توان پذيرفت اما به هر حال از ميان نظرهاي فقهي اسلامي بالاخره بايد يكي را انتخاب كرد،هرچند همين احكام قضايي فعلي نيز در ميان مراجع شيعه مورد اختلاف است.
وي با بيان اين كه در بازنگري ها به نظرات مذاهب اربعه نيز توجه داريم، گفت: نتيجتا هر چه طبق روال قانوني خود تصويب شد ديگر هيچ مرجعي حق ندارد آن را غير اسلامي بداند چرا كه حكومت اسلامي چنين اختياري دارد.
هاشمي شاهرودي افزود:مسايل كلان با مسايل مربوط به احوال فردي در فقه اسلام فرق مي كند، رعايت احكام فردي ربطي به كل جامعه ندارد و مي تواند اختلافي باشد چرا كه موجب ضرر نمي شود اما مسايل مربوط به نظامات حكومتي نياز به وحدت دارد و اين جا نقش دولت و حاكميت اسلامي است كه با كارشناسي و تدبير، آنچه را كه مصلحت است به عنوان قانون تصويب كرده و از ميان اجتهادات فقهي آنچه را كه از مسلمات اسلامي است در نظر بگيرد.
رئيس قوه قضائيه با اشاره به برخي سخنان علماي اهل سنت كه خواستار در نظر گرفتن مقام قضاوت براي اهل سنت بودند، گفت: ما در داخل قوه قضائيه به هيچ وجه بحث شيعه و سني نداريم همين الان نيز در ديوان هاي عالي اعم از ديوان عالي كشور و ديوان عدالت اداري قضات سني قضاوت مي كنند، رئيس شعبه هستند و در هيأت عمومي ديوان عدالت اداري نيز چند قاضي اهل سنت حضور دارند كه مانند بقيه قضاوت مي كنند. وي اظهار داشت: نظام قضايي اسلامي ما مدون و قانوني است و قاضي بنا به اختيارات خود قضاوت نمي كند لذا حساسيت خاصي در مورد شيعه يا سني بودن قاضي وجود ندارد، قاضي ملزم به پياده كردن قانون مدون است.]]>
</TEXT>
</DOC>
<DOC>
<DOCID>HAM2-860222-073</DOCID>
<DOCNO>HAM2-860222-073</DOCNO>
<ORIGINALFILE>/1386/860222/news/_siasi.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[خبراحمدي نژاد:حضور جوانان، روحيه انقلابي را حاكم مي كند
دان8 افتخاري]]>
</TITLE>
<TEXT>
<IMAGE>/1386/860222/news/001080.jpg</IMAGE>
<![CDATA[
احمدي نژاد با حضور سرزده در اردوي تيم ملي تكواندو از نزديك با نحوه تمرين اعضاي تيم ملي كه براي شركت در هجدهمين دوره رقابت هاي قهرماني جهان در پكن پايتخت كشور چين آماده مي شوند، آشنا شد.در اين بازديد گواهينامه افتخاري دان هشت تكواندو و همچنين يك  دست لباس اين ورزش(توبوك)از سوي فدراسيون تكواندو به رئيس جمهور اهدا شد.
گروه سياسي- رئيس جمهوري تصريح كرد: مشاوران جوان بايد نماينده تفكر آرماني، مكتبي و تحول گرا در حركت دستگاه ها در راستاي پيشرفت و اقتدار جامعه باشند.
محمود احمدي نژاد عصر پنج شنبه در مراسم توديع و معارفه مشاور رئيس جمهوري و رئيس گروه مشاوران جوان رياست جمهوري، با بيان اين كه برخي دستگاه هاي اجرايي كشور ظرفيت و توانايي حركت آرماني و تحول گرا را ندارند، گفت: مشاوران جوان دستگاه ها و سازمان ها بايد با خلاقيت و نوآوري روح و فضاي آرماني را در محل فعاليت خود زنده كرده و تقويت كنند.
به گزارش ايرنا، رئيس جمهوري ايجاد حلقه اتصال ميان دستگاه ها و مديريت عالي كشور با همه جوانان اعم از دانشگاهي و غيردانشگاهي را از ديگر وظايف مشاوران جوان سازمان ها و ارگان ها برشمرد و تاكيد كرد: جوانان همواره پايه تحولات سازنده در كشور بوده و در هر مقطعي كه جوانان وارد عرصه شده اند شاهد جهش هاي بلند در پيشرفت و تعالي جامعه بوده ايم.
وي با بيان اين كه گذر زمان برخي مديران را محافظه كار و بي انگيزه مي كند و از اخذ تصميمات انقلابي و تحول آفرين در مجموعه تحت مديريت آنها جلوگيري خواهد كرد، افزود: استفاده از تصميم ها و راهكارهايي كه منجر به تحول در اداره دستگاه ها مي شود در نهايت به پيشرفت بسيار سريع كشور منجر خواهد شد كه در اين راستا حضور نيروهاي جوان در دستگاه ها به معني دميدن روحيه انقلابي در فضاي مديريتي است.
وي در ادامه سخنان خود از زحمات و فعاليت هاي مهرداد بذرپاش رئيس سابق گروه مشاوران رياست جمهوري قدرداني كرد و گفت: حضور جوانان در دستگاه هاي مختلف مفيد و سازنده بوده و اميدواريم حضور اين جوان مؤمن، انقلابي و متخصص در عرصه صنعت كشور زمينه پيشرفت روزافزون اين بخش را نيز فراهم كند.
رئيس جمهوري همچنين عبدالرضا شيخ الاسلامي مشاور رئيس جمهوري و رئيس جديد گروه مشاوران جوان رياست جمهوري را فردي خلاق، مبتكر، فرهنگي، انقلابي، ايثارگر و متخصص معرفي كرد و ابراز اطمينان كرد: آقاي شيخ الاسلامي كه همزمان مسئوليت دفتر رياست جمهوري را نيز به عهده دارند با استفاده از رابطه نزديك با رئيس جمهوري و وزيران، فعاليت هاي مشاوران جوان را گسترش دهد.
عيادت
رئيس جمهوري پنج شنبه شب با حضور در يكي از بيمارستان هاي تهران، از آيت الله محمد فاضل لنكراني عيادت كرد. محمود احمدي نژاد در اين عيادت ضمن گفت وگو با پزشكان معالج ايشان، از روند معالجات اين مرجع تقليد اطلاع يافت و بر لزوم استفاده از همه امكانات به منظور تسريع در سلامتي اين مرجع عالي قدر تأكيد كرد.]]>
</TEXT>
</DOC>
<DOC>
<DOCID>HAM2-860222-074</DOCID>
<DOCNO>HAM2-860222-074</DOCNO>
<ORIGINALFILE>/1386/860222/news/_siasi.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ائتلاف استراتژيك
رضا سادات]]>
</TITLE>
<TEXT>
<IMAGE>/1386/860222/news/000975.jpg</IMAGE>
<![CDATA[
شينزو آبه، نخست وزير ژاپن روز 26 آوريل، 6 ماه پس از آغاز دوران زمامداري اش راهي واشنگتن، پايتخت ايالات متحده شد تا براي اولين بار از آمريكا ديدار به عمل آورد. او بعد از واشنگتن راهي خاورميانه شد تا از كشور هاي عمده توليدكننده نفت در اين منطقه كه نماد بنيان هاي همكاري ژاپن و ايالات متحده در حوزه انرژي بود، ديدار كند.
آبه برخلاف نخست وزير هاي پيشين ژاپن كه واشنگتن را به عنوان مقصد اولين سفر خارجي خود برمي گزيدند، اكتبر سال گذشته ميلادي در اولين سفر برون مرزي اش راهي چين و كره جنوبي شد. او تحت فشار مالكان صنايع بزرگ و تجار براي بهبود روابط با پكن و سئول، جاهايي كه ژاپن در آنها منافع اقتصادي گسترده اي دارد تحت فشار قرار گرفته بود.
اين در حالي بود كه براي آبه به سان جونيشيرو كوايزومي، سلف اش ائتلاف توكيو با واشنگتن كماكان از پايه هاي اصلي سياست خارجي ژاپن است اما حجم عظيم سرمايه گذاري شركت هاي ژاپني در چين و رقابت سرسختانه دو كشور براي منابع جهاني انرژي به علاوه تعميق نفوذ سياسي در آسيا موجبات ارتقاي اهميت چين در سياست خارجي ژاپن را فراهم آورده است.
واشنگتن به توكيو به مثابه مركزي براي مهار چين كه از نقطه نظر آمريكايي ها تهديدي ديرينه را متوجه نفوذ ايالات محتده در سطح منطقه خواهد كرد، مي نگرد. ديدار آبه از واشنگتن به منزله تلاش براي تقويت روابط ايالات متحده و ژاپن از رهگذر ايجاد رابطه دوستانه شخصي بين رهبران دو كشور تلقي شد.
بوش به جاي ميزباني از آبه در ضيافت رسمي او را به ميهماني اي خصوصي تر و صميمانه تر در كاخ سفيد دعوت كرد. در مقابل آبه با ديدار از يك بيمارستان نيروي دريايي ارتش آمريكا و بيمارستاني نظامي حمايت خود را از جنگ هاي افغانستان و عراق نشان داد.
مذاكرات دوجانبه كمپ ديويد روي كره شمالي متمركز شده بود. آبه با بي ميلي با پذيرش توافقنامه بدست آمده در مذاكرات ماه آوريل پكن براي خلع سلاح  هسته اي كره شمالي در برابر دريافت كمك هاي اقتصادي و عادي سازي روابط با پيونگ يانگ موافقت كرد. در حالي كه واشنگتن بر خاورميانه متمركز شده دولت ژاپن از تهديد كره شمالي براي توجيه روند روبه توسعه گرايش بر نظامي گري در توكيو و روي آوردن به مواضع تهاجمي تر در قبال پيونگ يانگ استفاده كرده است.
آبه، خواستار افزايش فشار ايالات متحده بر كره شمالي به دنبال توقف روند اجراي توافقنامه پكن در سايه مشكلاتي كه در زمينه رفع توقيف دارايي هاي پيونگ يانگ در بانكي در ماكائو بوجود آمده است، شد.
پليس توكيو اندكي قبل از عزيمت آبه به واشنگتن با يورش به مقر انجمن كره اي هاي مقيم ژاپن عزم خود را براي عدم خويشتنداري در برابر پيونگ يانگ نشان داده بود. پليس از افراد دستگيرشده پيرامون ربوده شدن كودكان ژاپني توسط عوامل كره شمالي در سال 1974 بازجويي كرد و با اين اقدام آبه در كانون توجه محافل راست گراي هوادار نظامي گري قرار گرفت.
پس از ديدارهاي واشنگتن بود كه بوش در اقدامي نمادين اعلام كرد از تلاش هاي توكيو براي مشخص شدن سرنوشت ژاپني هاي ربوده شده، حمايت مي كند. او با اشاره به پايان ضرب الاجل تعيين شده در توافقنامه پكن براي توقف فعاليت هاي هسته اي كره شمالي تأكيد كرد شكيبايي در برابر پيونگ يانگ حد و مرزي دارد.
اين در حالي بود كه جنگ عراق و مسئله كره شمالي مهمترين دغدغه بوش بود. او از حمايت ژاپن از جنگ عراق و عمليات نظامي در افغانستان تجليل كرد.
توكيو در مقابل به خوبي مي داند تداوم حمايت از ماجراجويي هاي نظامي واشنگتن براي حفظ حمايت واشنگتن از ژاپن در سطح آسيا الزامي است. كوايزومي با همين استدلال به جنگ با ترور دولت بوش پيوست و از آن به عنوان دستاويزي براي لغو محدوديت  هاي اعمال شده بر ارتش ژاپن استفاده كرد. او به رغم مخالفت هاي فزاينده  در ژاپن نيروهاي زميني ارتش اين كشور را در سال 2004 ميلادي به عراق اعزام كرد. اين اولين باري بود كه نظاميان ژاپني پس از جنگ دوم جهاني به منطقه اي جنگي اعزام مي شدند. اگر چه آبه سال گذشته ميلادي در واكنش به افزايش مخالفت ها در داخل، نيروهاي ژاپني را از عراق فراخواند اما شناورهاي نظامي اين كشور در اقيانوس هند باقي مانده اند تا در صورت لزوم در عمليات پوشش هوايي در افغانستان و عراق مشاركت كنند.
آبه پس از ديدار با بوش گفت: براي رئيس جمهور آمريكا توضيح داده مهمترين وظيفه خود را هدايت ژاپن به فصل جديدي در دوران پس از جنگ مي پندارد. او درست بعد از اين ديدار هيأتي را مامور بازبيني دستورالعمل هاي امنيت  ملي ژاپن براي تأمين منافع ژاپن كرد. او بويژه به دنبال رفع محدوديت هاي اعمال شده بر ارتش در قانون اساسي ژاپن است.
يكي از دلايل پيوستن ژاپن به جنگ با ترور دولت بوش حصول اطمينان از دسترسي توكيو به منابع نفت خاورميانه بود. سفر آبه به عربستان سعودي، كويت، امارات عربي متحده، قطر و مصر با هدف تقويت نفوذ اقتصادي ژاپن در منطقه صورت گرفت اگر چه او تحت فشار آمريكا با احتياط از كنار ايران كه تأمين كننده 11 درصد نفت مصرفي ژاپن است، گذشت. درست به سان دوره قبل از جنگ دوم جهاني، انرژي به مهمترين و حساس ترين مسئله در سياست خارجي توكيو تبديل شده است. ژاپن كه حائز دومين اقتصاد بزرگ جهان پس از ايالات متحده است به طور كامل به نفت وارداتي اتكا دارد و كشورهاي حوزه خليج فارس 97 درصد نفت مصرفي اين كشور را تأمين مي كنند.
امنيت انرژي ژاپن مدت هاست به خطر افتاده است. سال 2003 ميلادي بود كه قرارداد 40 ساله بهره برداري ژاپني ها از حوزه نفتي عظيم خفجي كه كويت و عربستان سعودي مشتركاً  مالك آن هستند، پايان يافت. توكيو سال گذشته ميلادي تحت فشار واشنگتن از اجرايي كردن قرارداد بهره برداري از ميدان نفتي آزادگان ايران امتناع كرد كه به دنبال آن سهم ژاپني ها از اين ميدان بزرگ از 75 به 10درصد كاهش يافت. در شرق دور؛ چين توانست با پشت سر گذاشتن ژاپني ها با روس ها قراردادي براي ايجاد خط لوله نفت سيبري امضا كند در حالي كه مسكو سهم ژاپني ها در توسعه و بهره برداري منابع گازي جزيره ساخالين را كاهش داد.]]>
</TEXT>
</DOC>
<DOC>
<DOCID>HAM2-860222-075</DOCID>
<DOCNO>HAM2-860222-075</DOCNO>
<ORIGINALFILE>/1386/860222/news/_siasi.htm</ORIGINALFILE>
<ISSUE>شنبه 22 ارديبهشت 1386 - سال پانزدهم - شماره4265 - May 12, 2007</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[جهان نما
افشاي بخش هايي از گزارش وينوگراد]]>
</TITLE>
<TEXT>
<![CDATA[ايسنا: ايهود اولمرت برخي از نتايج نسبت داده شده به وي در گزارش موقت كميته وينوگراد در جنگ دوم اسرائيل عليه لبنان را به چالش كشيد.
به گفته مشاوران ايهود اولمرت نخست وزير اسرائيل، وي در حال بررسي راه هايي براي بيان نگراني اش به كميته تحقيق درباره علل شكست رژيم صهيونيستي در جنگ عليه حزب الله لبنان موسوم به وينوگراد چه به صورت كتبي يا به صورت شفاهي در زمان ديگري در برابر اين كميته است.
كميته  وينوگراد روز پنجشنبه متن شهادت هاي اولمرت، امير پرتز وزير جنگ اسرائيل و دان حالوتس رئيس ستاد مشترك مستعفي اسرائيل را افشا كرد. اولمرت در جريان شهادتش از عملكرد نيروهاي ارتش اسرائيل انتقاد و از عمير پرتز وزير جنگ حمايت كرد. نخست وزير رژيم صهيونيستي به كميسيون دولتي مسئول تحقيق در خصوص جنگ تابستان سال گذشته با لبنان گفت كه  در آن زمان هيچ چاره اي جز حمله به حزب الله لبنان نداشته است. اين كميته درباره مكالمه ميان اولمرت و تزيپي ليوني وزير خارجه اسرائيل در دومين روز جنگ نيز مطالبي عنوان كرد. ليوني در دومين روز جنگ توصيه كرده بود كه به دنبال راهي ديپلماتيك براي پايان دادن به اين جريان باشند. ليوني شهادت داد كه اولمرت به وي گفت راحت باش چرا كه ارتش هدفي 10 روزه دارد.
اولمرت از اين كميته به دليل عدم سؤال از وي درباره شهات ليوني انتقاد كرد. كميته وينوگراد شهادت ليوني را در اين گزارش بدون درخواست پاسخ اولمرت نقل قول كرده است. در همين حال، پرتز نيز اظهار داشت: ارتش اسرائيل به وي نگفته بود كه مشكلاتي در آمادگي آنها براي انجام اين جنگ وجود دارد.
حالوتس نيز گفت: ارتش اسرائيل از دو جنبه اين جنگ را واگذار كرد يكي به دليل اين كه اين جنگ را زود به اتمام نرساند و ديگري عدم پايان دادن به حملات موشكي به شمال سرزمين هاي اشغالي. پرتز در پاسخ به انتشار متن شهادتش اظهار داشت: من كارم را با اعتقاد انجام دادم و كشورم را دوست دارم و مطمئنا اين همان چيزي است كه تمام شهروندان اسرائيلي آن را احساس مي كنند.
پرتز در نشستي با حالوتس و روساي ارتش اسرائيل اعلام كرد: ما نمي توانستيم سياست خويشتنداري را تحت آن شرايط به كار بنديم. پرتز به اين هيات گفت: اسرائيل انتظار داشت اين جنگ ظرف 10 تا 14 روز به پايان  رسد. انتظار مي رود پرتز پس از انتخابات تعيين رهبري حزب كارگر از سمتش به عنوان وزير جنگ اسرائيل كناره گيري كند. اولمرت تاكيد داشته است كه در آن زمان كاملا متقاعد شده بوده كه حزب الله قصد پرتاب راكت به بخش هاي شمالي اسرائيل را دارد و وي در آن زمان دو راه بيشتر نداشته است اينكه در همان لحظات اول كاري انجام بدهد يا ندهد.
وي درپاسخ به اين كه در خصوص اوضاع امنيتي در مناطق مرزي با لبنان در ماه ژوئيه دقت كافي نداشته، گفت: مقام هاي ارشد امنيتي در خصوص عدم تجربه كافي نظاميان دراين منطقه به من اطلاع داده بودند، اما من توجه زيادي به آن نكردم؛ چرا كه معمولا تدابير دفاعي همواره با مسايل مالي همراه است و فرماندهان هميشه مي گويند پول كافي در اختيار ندارند.
وي افزود: از ديدگاه من نااميدي ارتش بيشتر از جانب خود آنها بود، گاهي اوقات درمفهوم فرماندهي و كنترل استثناهايي وجود دارد و منجر به شكافي مي شود كه شكست را موجب مي شود.
وي افزود: دان حالوتس، رئيس ستاد مشترك ارتش به من گفته بود نيروهاي مسلح آمادگي و قدرت كافي براي انجام هر نوع ماموريتي را دارند.]]>
</TEXT>
</DOC>
<DOC>
<DOCID>HAM2-860222-076</DOCID>
<DOCNO>HAM2-860222-076</DOCNO>
<ORIGINALFILE>/1386/860222/world/_artw.htm</ORIGINALFILE>
<ISSUE>شنبه 22 ارديبهشت 1386</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[درباره كاركرد و تأثيرات مجسمه هاي شهري
آثاري براي تمام فصول
آذر مهاجر]]>
</TITLE>
<TEXT>
<IMAGE>/1386/860222/world/013230.jpg</IMAGE>
<![CDATA[
در گيرودار زندگي پر دغدغه امروز، در ازدحام اين همه بتن و آهن و سيمان، خيابان و اتومبيل و ازدحام كه بي وقفه بر ما و زندگي و روحياتمان تاثير مي گذارند، چاره اي نيست جز تلطيف فضاي زندگي جمعي و دستاويز قرار دادن هنر براي كمي دلپذير شدن محيط زندگي اجتماعي بخصوص در كلانشهرها. از آنجا كه هنر در زمينه اي به ابعاد و عظمت يك شهر نمي تواند در تزئينات و جزئيات نمودي داشته باشد، مجسمه هاي شهري به عنوان عناصري هنري و البته مفهوم گرا مي توانند راهكاري باشند براي تغيير سيماي هر شهر. ضرورت ايجاد فضاهاي حجمي و نياز به بهره مندي شهروندان از هنر و دلايلي شبيه به اين به برگزاري سمپوزيوم بين المللي مجسمه هاي شهري انجاميد و مجسمه هاي برگزيده در اين سمپوزيوم در نقاط مختلف شهر و بيشتر آنها در باغي به نام باغ هنر در معرض ديد قرار خواهند گرفت اما انگار هنوز تا دريافت بهترين كاركردها از مجسمه هاي شهري بخصوص در تهران راه بسيار پيش روست...
مجسمه هاي شهري نه تنها به غناي بصري شهر و فضاي زيست اجتماعي ما كمك مي كنند، بلكه به عنوان نمادها و نشانه هايي از فرهنگ و هويت جمعي ما قابل استناد هستند و از اين بابت است كه بايد رويكردي تازه تر و جدي تر به آنها داشت. مجسمه هاي شهري كه قبل از هر چيز به ايجاد تنوع در فضاي بصري شهرها كمك مي كنند بايستي حائز ويژگي هايي باشند كه از آن جمله مي توان به مواردي اشاره كرد كه همايون ثابتي مطلق يكي از مجسمه سازان برگزيده در سمپوزيوم مجسمه هاي شهري تهران از آنها ياد مي كند. ثابتي در رشته نقاشي تا مقطع فوق ليسانس تحصيل كرده و به نقاشي و مجسمه سازي به سبك مدرن و معاصر مي پردازد. وي ضمن اين توضيح كه مجسمه هاي شهري از آن دسته آثار هنري هستند كه در ارتباط مستقيم با مردم قرار دارند، مي گويد: مجسمه هاي شهري تفاوت هايي اساسي با انواع مجسمه هايي كه در موزه ها و گالري ها مي بينيم دارند. اين نوع مجسمه ها بايد از منظر زيبايي شناختي يك اثر هنري كامل باشند، به اين معني كه در خلق آنها نبايد تنها به كاركردشان توجه داشت. مجسمه هاي شهري در ارتباط مستقيم با مردم هستند و لاجرم بايد بتوانند با روحيات جمعي مردم و واقعيت هاي اجتماعي آنان ارتباط برقرار كنند. هر فضا و موقعيتي فرهنگ خاص خودش را دارد و مجسمه اي كه در آن فضا قرار مي گيرد بايد با موقعيت و فرهنگ مردمي  كه از مقابلش مي گذرند سنخيت داشته باشد. اين مجسمه ها بايد بتوانند به سرعت تاثير زيبايي شناختي بر مخاطب خود بگذارند چرا كه مخاطب اين آثار تنها براي ديدن آنها به شهر نمي آيند و در نهايت اين مجسمه ها بايد بتوانند پيام و مفهومشان را به سرعت به مخاطبان خود انتقال دهند.
از ويژگي هاي مفهومي و هنري مجسمه هاي شهري كه بگذريم، يكي از مهمترين نكات درباره چنين مجسمه هايي، موادي است كه در ساخت آنها به كار گرفته مي شود. طبيعي است در ساخت مجسمه هاي شهري بايد از مواد و مصالحي استفاده شود كه بالاترين كيفيت را به دست دهند و بعد از چند صباحي از بين نمي روند. موادي كه در مقابل شرايط جوي و نيز كنجكاوي هاي برخي شهروندان دوام و ماندگاري قابل توجهي داشته باشند. ثابتي مطلق در اين باره مي گويد: با وجود اينكه مجسمه هاي شهري حائز ويژگي هاي خاصي هستند اما مي توان در ساخت آنها از هر نوع ماده اي استفاده كرد اما لازم است براي ساخت آنها بهترين كيفيت را به لحاظ ماندگاري ارائه كرد تا ماندن در فضاي شهر، زير نور خورشيد و بارش باران و برف و... را تاب بياورند.
مجسمه اي كه ثابتي در سمپوزيوم بين المللي مجسمه هاي شهري ارائه كرده است، رويش گل ها در باد نام دارد و بزودي در پارك ملت در معرض ديد عموم قرار مي گيرد. وي درباره نكاتي كه هنگام ساخت اين مجسمه مدنظر داشته مي گويد: پيش بيني مي كردم اين مجسمه در نقطه اي از شهر تهران نصب شود بنابراين بايد قطعه اي اجتماعي محسوب مي شد. فكر كردم اثر بايد طوري باشد كه كسي را ناراحت نكند، به كسي يا قومي يا ملتي توهين نكند، چنان نباشد كه درك آن براي شهروندان سخت و پيچيده باشد و مهمتر از هر چيز به اين فكر مي كردم كه با رعايت اصول زيبايي شناسي و البته همه ضوابط اثري خلق كنم كه مردم از ديدن آن خوشحال شوند. من در هنگام ساخت اين مجسمه تنها به توانايي هنري خود بسنده نكردم و برايم اين مهم بود كه هر كسي با هر ميزان دانش و درك هنري بتواند با فرم و مفهوم آن ارتباط برقرار كند.
وقتي هنرمند مجسمه ساز اثري خلق مي كند براي دل خود و يا در نهايت براي مخاطبي كه علاقه خاص به مجسمه دارد و براي ديدن آنها به گالري ها يا موزه ها مي رود، شرايط با آن زمان كه او اثري براي جامعه خلق مي كند تفاوت بسيار دارد، تفاوتي كه از سهم مردم جامعه و شهروندان ناشي مي شود.
بي ترديد مجسمه هاي شهري تنها امكاني براي تغيير فضاي بصري شهر نيستند و مي توان از آنها كاركردهاي ديگر هم انتظار داشت. يك مجسمه شهري مي تواند، يك نماد شهري محسوب شود. شايد اگر هر شهر يا حتي مناطق مختلف هر شهر به مجسمه اي به مثابه نماد و سمبل آن منطقه آراسته شوند بتوان تاثيري مضاعف از مجسمه هاي شهري گرفت. البته اين تاثيرگذاري پيش شرطي دارد كه همايون ثابتي مطلق درباره آن چنين مي گويد: 50درصد هويت يك مجسمه شهري به موقعيت آن در شهر بستگي دارد. در حقيقت نيمي  از تاثير گذاري هنرمند بر مردم به واسطه اثرش امكان پذير مي شود و نيمي ديگر به انتخاب جاي مناسبي براي آن مجسمه در شهر مربوط است. موقعيت مناسب يك مجسمه در شهر مي تواند آن مجسمه را زنده كند و بالعكس. يكي از مجسمه هايي كه در سمپوزيوم بين المللي مجسمه هاي شهري برگزيده شده، مجسمه تعادل كاري است از پرستو آهوان كه براي نصب در فضاي باز دانشگاه تهران در نظر گرفته شده است. اينكه اثر آهوان حائز چه ويژگي هاييست كه براي نصب در دانشگاه تهران مد نظر قرار گرفته، مي تواند برخي نكات را درباره مجسمه هاي شهري روشن سازد.
مجسمه "تعادل" از سنگ ساخته شده و در آن از المان هاي فلزي نيز استفاده شده است. در فرم و ابعاد اين مجسمه مي توان معماري را ديد و المان هاي فلزي آن در فضاي آزاد و در معرض وزش نسيم نوعي موسيقي ايجاد مي كند كه به سختي و زمختي سنگ مجسمه تعادل حسي مي بخشد. آهوان درباره اين مجسمه مي گويد: آنچه من به عنوان يك مجسمه شهري مد نظر داشتم، فرمي بود كه ابهت، عظمت و وقار آن را نمي توانستم در ماده ديگري جز سنگ ببينم وگرنه مي توان از همه مواد در ساخت مجسمه هاي شهري بهره گرفت به شرط آنكه كيفيت آن پاسخگوي فضاي باز شهري باشد. سنگ مفهوم تعادل و سنگيني را توأمان به من مي داد و من هميشه احساس خودم را به عنوان اولين مخاطب اثرم مد نظر قرار مي دادم. بنابراين به تاثيرگذاري بر مخاطب فكر كردم و اينكه نوعي استواري و مقاومت توأم با شادابي و لطافت را با اثرم منتقل كنم.
آهوان كه دانشجوي ترم آخر مجسمه سازي دانشگاه تهران و كرمانشاهي است ضمن اظهار خوشنودي از اينكه بعد از فارغ التحصيلي و رفتن از شهر تهران يادگاري از او در اين شهر مي ماند، درباره مجسمه تعادل توضيح مي دهد: از همان ابتدا به اين مسئله فكر كردم كه اگر قرار باشد اين مجسمه ساخته شود پس بايد هم به لحاظ مواد و مصالح و هم مفهومي كه ارائه مي كند، اين قابليت را داشته باشد كه سالهاي سال بماند و تاثير بگذارد. سنگ اين امكان را به لحاظ مادي مي داد و من در فرم هم به مقاومت و استقامت و پايداري فكر كردم كه اين مجسمه هميشه ديدني باشد. شايد اين فرم و اين مفهوم را خواسته و ناخواسته از زادگاهم الهام گرفته باشم از كوهستان هاي كرمانشاه و شيب تند كوهها و زاويه تند آن و روحيه مردمي كه با آنها زندگي كرده ام.
مجسمه هاي شهري از آن دسته آثار هنري هستند كه كاركرد در آنها يكي از مهمترين فاكتورهاست. كاركرد فيزيكي و نيز كاركرد معنايي و مفهومي. مجسمه هايي هستند براي تمامي فصول و يكي از بهترين امكانات را براي تغيير فضا و سيماي شهرها به دست مي دهند. شايد لازم باشد حالا كه هنرمندان توانا كم نداريم و امكانات هم به وفور، به ضرورت وجودي آنها بيشتر بيانديشيم.]]>
</TEXT>
</DOC>
<DOC>
<DOCID>HAM2-860222-077</DOCID>
<DOCNO>HAM2-860222-077</DOCNO>
<ORIGINALFILE>/1386/860222/world/_artw.htm</ORIGINALFILE>
<ISSUE>شنبه 22 ارديبهشت 1386</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[نگاهعليرضا يزداني
حركت در عمق]]>
</TITLE>
<TEXT>
<IMAGE>/1386/860222/world/013227.jpg</IMAGE>
<![CDATA[
36 سال از اولين نمايشگاه مينا نوري در تالار قندريز مي گذرد و اكنون در سال 86 شاهد دهمين نمايشگاه انفرادي وي در گالري هفت ثمر هستيم. در ايران هنر چاپ هاي دستي و آموزش آن با نام مينا نوري گره خورده است و كتاب هاي آموزشي او در اين زمينه تنها مرجع معتبر فارسي به شمار مي آيند. نوري به موازات تدريس و پژوهش و خلق آثار چاپي، در عرصه نقاشي نيز هنرمندي است كه نمي توان در مقابل آن چشم ها را فروبست و بي تفاوت از كنارش رد شد.
آثاري كه در اين نمايشگاه بر روي ديوارهاي گالري آويخته شده اند، نقاشي ها و كالكوگرافي هاي مينا نوري هستند كه ويژگي هاي سبكي، روحيه و ذهنيت هنري او را براي ما آشكار مي سازند.
هنرمندان زيادي را مي شناسيم كه با حضور عناصر ثابتي در آثارشان در طول ساليان متمادي، از سويي تماشاگران خود را در رهيافت هاي جديد خود كنجكاو و پيگير مي سازند و از سويي ديگر بخشي از مخاطبين خود را در روند كار نسبتاً آرام و كم تحرك خود از دست مي دهند. اين هنرمندان ترجيح مي دهند به جاي خلق آثاري با تنوع زياد و پراكنده، در يك رويكرد زيبايي شناسي شخصي و يا مضموني خاص، با تأمل و شكيبايي، به آثار خود ژرفا ببخشند و به هنر پالايش يافته و خالص تري دست پيدا كنند.
با مروري بر آثار بيست سال گذشته مينا نوري، مي توان اين هنرمند را در زمره كساني به حساب آورد كه به جاي حركت در سطح، تلاش كرده است در عمق حركت كند.
مينا نوري با آثاري كه در اين نمايشگاه به تماشا گذاشته، از آن آسمان ها با آن ابرهاي رويايي سال هاي گذشته خود فاصله گرفته و سنگ هايي را به تصوير كشيده است كه به طور نسبتاً منظمي بر روي هم چيده شده اند. اما آن طناب ها همچنان به حضور بي چون و چراي خود ادامه داده و در اين نمايشگاه نيز همين طناب ها هستند كه ذهن تماشاگر را به بازي مي گيرند و به تله مي اندازند.
در نقاشي هايي كه در آن طبيعت و يا اشياي پيرامونمان را به شكلي واقع نمايانه مشاهده مي كنيم و در آن همه چيز را سر جاي خود مي بينيم، تعجبي در ما برانگيخته نمي شود و فكر ما در محدوده واقعيت هاي ذاتي آن اشياء باقي مي ماند. اما وقتي با محيطي مواجه مي شويم كه در آن شيئي بيگانه و غريبه حضور يافته است دچار كمي حيرت مي شويم و ذهن ما براي يافتن ارتباط ميان آنها و معناي آن مجاورت غريب و نامعقول، فعال مي شود. گاهي حضور شكل هايي خاص در نقاشي معناهايي نمادين پيدا مي كنند؛ حتي اگر خود نقاش منكر آن شود، اما در بسياري از كارها اين نوع مجاورت ها را مي توان با نگرشي صرفاً زيباشناسانه هضم كرد و هر شيئي را با تفكر سمبوليك و معنادار بلكه به عنوان فرمي در تركيب بندي يك نقاشي نگريست. مينا نوري در اين نمايشگاه بسيار تلاش كرده است ذهنيت نمادگرايانه را از مخاطبين تابلوهاي خود دور كند و آنها را به ديدن هر شيء به مثابه خود آن شيء سوق دهد. در اين نقاشي ها، طناب، معنايي جز خود طناب ندارد و سنگ ها چيزي نيستند جز خود آن سنگ ها. پس در چنين وضعيتي يك چيز باقي مي ماند و آن تمهيدي است كه نقاش به كار بسته و از آن طريق توانسته جلوي نگاه خنثي تماشاگر را به اشياي عادي شده محيط خود سد كند.
انتخاب چيزي مانند طناب و شركت دادن آن در تركيب نقاشي ها، انتخابي هوشمندانه بوده است و خانم مينا نوري توانسته است طي سال هاي گذشته از ظرفيت هاي آن به خوبي استفاده كند.
مينا نوري وقتي سنجاق هايش را در تركيبي تصادفي و يا ريتميك در صفحه اي به تعادل مي رساند و يا سنگ هايش را در شكل هايي آشنا و معمولي به تصوير مي كشد، به راحتي مي توان ذهن اين هنرمند را خواند كه اكنون در اين فكر فرو رفته كه چگونه اين صحنه هاي آشنا را در چشم مخاطبين خود، ناآشنا كند و با يك شوك كوچك آنان را به تماشاگراني كنجكاو و پرسشگر تبديل نمايد.مينا نوري در نقاشي هاي اخيرش به قلمرو گرافيك نزديك شده است. شايد لازم باشد آن طناب هايي را كه آن قدر سفت و محكم كشيده است، كمي رها كند و خيال هاي دوست داشتني اش را از قيد و بند مرزهاي خط كشي شده و رنگ هاي تخت و بي روح رها سازد و به پرواز درآورد.]]>
</TEXT>
</DOC>
<DOC>
<DOCID>HAM2-860222-078</DOCID>
<DOCNO>HAM2-860222-078</DOCNO>
<ORIGINALFILE>/1386/860222/world/_asib.htm</ORIGINALFILE>
<ISSUE>شنبه 22 ارديبهشت 1386</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[انتخاب همسر، چگونگي يا چرايي؟
رامين كريمي]]>
</TITLE>
<TEXT>
<IMAGE>/1386/860222/world/013263.jpg</IMAGE>
<![CDATA[
بسياري از بحثهايي كه در مورد ازدواج انجام گرفته سعي كرده به چگونگي انتخاب همسر بپردازد و كمتر تلاش بر اين بوده كه به چرايي آن نيز پاسخ داده شود.
هميشه نيروهاي ناشناخته اي در وجود ما بوده اند كه در چرايي انتخاب ما مداخله كرده و ما از آنها بي خبر بوده ايم چرا از رنگ بخصوصي خوشمان مي آيد و از يكديگر متنفريم؟ چرا برخي از افراد براي ما جالبند و برخي ديگر احساس بدي در ما ايجاد مي كنند؟ چرا فردي را براي همسري انتخاب مي كنيم و در مورد افراد ديگر اصلاً فكر هم نمي كنيم؟ اين نيروها همان نيازهاي ما هستند كه از كودكي در ما شكل مي گيرند و در بزرگسالي در روابط ما با ديگران تأثيرگذار هستند. چگونگي شكل گيري اين نيازها بحث ديگري است كه نمي خواهيم در اينجا به آن بپردازيم. ولي مهم است بدانيد چه نيازهايي شما را وادار به انتخاب فرد بخصوصي براي همسري مي كند.
دو سطح از نيازها را مي توان در افراد به درجاتي مشخص كرد. در يك سطح نيازهايي قرار دارند كه ما را از تحقق خويشتن وامي دارند من آنها را نيازهاي كاهنده يا نزولي مي نامم. دسته ديگر نيازهايي هستند كه ما را به سمت تحقق خويشتن هدايت مي كنند من آنها را نيازهاي بالارونده يا سعودي مي نامم.
نيازهاي كاهنده هميشه ما را در سطحي نگه مي دارد كه برآورده شدن آنها به رضايت طولاني مدت در ما منجر نمي شود. اين نيازها به طور فزاينده اي بر عزت نفس، اعتماد به نفس، خودپنداري ما اثر مخربي مي گذارند و ما را از برآورده كردن آن نيازها سير نمي سازد. اين نيازها به طور چشمگيري سراسر زندگي ما را تحت الشعاع خود قرار مي دهد و موجبات نارضايتي دائمي ما را از محيط پيرامون، روابط با ديگران و زندگي فردي فراهم مي آورد. به عنوان مثال نگاه كنيد به نياز مورد توجه بودن،چنين نيازي سبب مي شود اغلب ما از ديگران بخواهيم كه به ما توجه داشته باشند و نيازهاي ما را برآورده سازند بدون اينكه ما نيز بخواهيم رفتار متقابلي داشته باشيم. از آنجا كه چنين توقعي به طور كامل برآورده نمي شود فرد هميشه از خود و روابطش با ديگران نالان است. در عين حال حتي اگر به طور كامل چنين نيازي برآورده شود هنوز فرد احساس تنش مي كند.
سه خاصيت اساسي در نيازهاي كاهنده وجود دارد: يكي اينكه فرد داراي چنين نيازهايي به سرعت مي خواهد به نياز خود پاسخ بگويد. ديگر اينكه پس از برآورده شدن نيازش نيز ابراز نارضايتي نسبت به خود و ديگران مي كند. سوم اينكه اين نيازها روابط بين فردي او را دچار اشكال مي سازد و موجب مي شود روابط پرتنشي را با ديگران تجربه كند.
نيازهاي بالارونده
برآورده كردن نيازهاي بالارونده موجب ايجاد سطح مناسبي از رضايت از خويشتن مي شود. توجه به اين نيازها سبب ايجاد تعادل در روابط بين فردي مي شود به گونه اي كه در هر رابطه اي فرد هم به نيازهاي خود توجه مي كند و هم به نيازهاي ديگران.
توجه به نيازهاي افزاينده موجب تحقق خويشتن و رسيدن به آن چيزي مي شود كه فرد از خود انتظار دارد. اين نيازها در افرادي به وجود مي آيد كه سطح قابل قبولي از رضايتمندي از خويشتن در خود احساس كرده اند. معمولاً چنين افرادي داراي سطوح مطلوبي از عزت نفس بالا، نگرش مثبت نسبت به خود و اعتماد به نفس هستند. در چنين شرايطي در افراد نيازهايي به وجود مي آيد كه موجب تحقق خويشتن آنها مي شود. اين نيازها شامل، نيازهاي فيزيولوژيك، توجه به خويشتن، نياز به خودمختاري، نياز به تفريح، نياز به سازندگي، نياز به پيوندجويي، نياز به شناخت، نياز به شهرت، نياز به تحقق خويشتن و نياز به معنويت است.
اين نيازها همچنين مي تواند خواص نيازهاي كاهنده را نداشته باشد. يعني افراد به تدريج به آنها پاسخ داده و از برآورده شدن آنها احساس خوبي داشته باشند، در صورت به تعويق افتادن آنها احساس تنش نكنند و موجب ايجاد روابط بين فردي سازنده اي شوند.
توجه به اينكه كدام دسته از نيازها موجب انتخاب همسر مي شود حائز اهميت است. از آنجايي كه همه افراد در شرايطي براساس نيازهاي كاهنده به درجاتي رفتار مي كنند پس بنابراين به احتمال زياد بسياري از انتخابهاي افراد براساس نيازهاي كاهنده صورت مي گيرد. به عنوان مثال فردي كه نيازهاي افزاينده زيادتري دارد ممكن است در موقعيت انتخاب همسر نياز كاهنده محبت و دلسوزي كردن، او را وادارد تا فردي را انتخاب كند كه بسيار به محبت او نيازمند است و او فردي است كه به توجه و تكيه گاه و كمك گرفتن نياز دارد. اين دو اگر چه همديگر را كامل مي كنند ولي نمي توانند در آينده زندگي موفقي داشته باشند چرا كه در اين حالت فردي گيرنده و فردي ديگر دهنده است.
بعلاوه اين دو نفر نمي توانند همديگر را درك كنند چرا كه دنياي ذهني بسيار متفاوتي نيز دارند. آن چيزي كه فردي را ناراحت مي كند ممكن است براي ديگري جالب باشد و بالعكس.
سؤالهاي رايج براي انتخاب همسر
چه تناسبي بايد بين دو فرد باشد؟
شباهت در تحصيلات، مذهب، فرهنگ، همشهري بودن، طبقه اجتماعي و اقتصادي، قوميت و زبان و نژاد از ملاكهاي اساسي انتخاب همسر است.
چه فاصله سني مناسب است؟براساس برآوردها و طبق رسوم 4 سال فاصله سني(بزرگتر بودن پسر)بين دو فرد مناسب است.
در هنگام خواستگاري  چه سؤالهايي بايد پرسيده شود؟اگر چه مي توان سؤالهاي عمومي مانند انتظار شما از زندگي زناشويي چيست؟ چقدر مستقل هستيد و برنامه اي براي زندگي داريد؟ ملاكهايي كه جستجو مي كنيد را چقدر در من مي توانيد پيدا كنيد؟ از طرفين پرسيده شود و توجه داشته باشيد كه افراد در موقعيت هاي اجتماعي بهترين تصوير را از خود ارائه مي دهند، پس بسنده كردن به صحبتها خطاست. شما مي توانيد روابط خانوادگي آنها، روابط با دوستان و همكاران پيشينه آنها و خانوادگي را از ساير منابع مانند دوستان، همسايگان و همكاران آنها به دست بياوريد.
چه ملاكهايي را بايد مدنظر داشت؟براي هر فردي ملاكها مي توانند متفاوت باشد به عنوان مثال براي فردي ممكن است زيبايي، استقلال مالي و سطح به خصوصي از وضعيت مالي، پرستيژ اجتماعي در اولويت باشد. آنچه مهم است اين است كه ملاكهايتان را آنچنان كه هستند در ديگران جستجو كنيد، شما مي توانيد آنها را تعديل كنيد ولي هيچ گاه نخواهيد كه ملاكي را به جاي ديگري ناديده بگيرد.
بعد از شكست در عشق چه كنيم؟غالباً افراد در اين هنگام به دنبال جايگزين كردن فرد ديگري هستند. اين كار مي تواند هم اشتباه باشد، هم خطرناك چرا كه معمولاً تصميم گيري در موارد بحراني به صلاح نيست. اغلب به طور همه جانبه در مورد چنين تصميم گيريهايي فكر نمي شود. بهتر است شخص شكست خورده به خود فرصتي براي ترميم عواطف جريحه دار شده بدهد و فرايند سوگ را طي كند.
نظر ديگران چقدر مي تواند در انتخاب همسر مهم باشد؟از آنجا كه خانواده ها در مراحل مختلف زندگي زناشويي حضوري غيرقابل انكار دارند پس بهتر است خانواده ها در جريان انتخاب همسر قرار گيرند. يكساني ملاكهاي فرد با معيارهاي خانواده در موقعيت بعدي زناشويي اثر مثبت دارد.
چه مشابهتي مي تواند بين دو فرد باشد؟هر چه خصوصيات شخصيتي و نيازهاي افراد به يكديگر نزديكتر باشد(شباهت نيازها و نه مكمل بودن آنها)احتمال موفقيت ازدواج بيشتر است.
آيا مجاز هستيم قبل از ازدواج ديگري را تغيير دهيم؟ يكديگر را آنچنان كه هستيد بپذيريد و سعي نكنيد تغيير دهيد. به عوض تغيير دادن يكديگر از هم جدا شويد و فردي را انتخاب كنيد كه به تغييرات كمي نياز داشته باشد. به عنوان مثال اگر پسري مي خواهد با دختري محجبه ازدواج كند و به طور اتفاقي با دختري آشنا شده كه از نظر رعايت حجاب مطلوب پسر نيست به عوض تلاش براي محجبه كردن دختر مي تواند فردي را انتخاب كند كه با معيار حجاب او مطابقت داشته باشد. چرا كه تغييراتي كه ما آنها را به خاطر ديگران در خود ايجاد مي كنيم نمي توانند در ما پايدار باشند.
آيا روابطي كه قبل از ازدواج وجود دارد مي تواند در خلال ازدواج نيز به همان خوبي ادامه يابد؟به ياد داشته باشيد كه همه انسانها در موقعيت هاي اجتماعي به گونه اي رفتار مي كنند تا بهترين تصوير را از خود ارائه دهند. آنها ممكن است نيازها، انگيزه ها و رفتارهاي خود را مهار كنند و آنها را به تعويق بيندازند. به اين ترتيب برخوردها و رفتار و كردار حين آشنايي مي تواند به خوبي زماني كه افراد با يكديگر ازدواج مي كنند نباشد. چرا كه مهارهاي اجتماعي در زمان ازدواج برداشته مي شود و افراد براساس درونيات خودشان رفتار مي كنند.]]>
</TEXT>
</DOC>
<DOC>
<DOCID>HAM2-860222-079</DOCID>
<DOCNO>HAM2-860222-079</DOCNO>
<ORIGINALFILE>/1386/860222/world/_asib.htm</ORIGINALFILE>
<ISSUE>شنبه 22 ارديبهشت 1386</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نگاهنيره سادات ديانه
تلخ و شيرين روز تولد!]]>
</TITLE>
<TEXT>
<![CDATA[ديروز همه چيز طبق روال پيش بيني شده جلو مي رفت. اين وضعيت فرصتي را فراهم كرده بود تا بتوانم براي ساعات و حتي روزهاي آتي هم برنامه ريزي كنم. در ضمن عزت نفس مرا هم تشديد مي كرد، تا اينكه به همكارم رسيدم. مثل هر روز سرحال نبود و پاسخ سلام و احوالپرسي ها را هم خيلي با تاخير مي داد. هر وقت هم نگاهش مي كردم به يك جا خيره شده بود. بالاخره در يك فرصت طلايي به او نزديك شدم و پرسيدم چه شده؟ چرا سرحال نيستي، اول با اكراه پاسخ داد: هيچي نيست، خسته ام، ولي با اصرار من قدري تلخي كرد و گفت مشكلي نيست مي خواهم تنها باشم، حوصله هيچ كسي را ندارم، من هم مي خواهم مثل بقيه باشم، سرد و بي تفاوت.
كمي مكث كردم و به او خيره شدم، در اين سه چهار ماه آشنايي چنين رفتاري از اون بعيد بود و از طرفي از اينكه در كنار فردي كه به عنوان دوست چند ماهي مشغول هستم،  اما وقتي براي او مشكلي پيش آمده، نتوانسته روي من حساب كند، كمي از خودم دلگير شدم، بهتر بود بيشتر به اطرافيانم توجه مي كردم.
بعد از دو سه دقيقه سكوت، دستم را به آرامي روي شانه اش گذاشتم و گفتم متاسفم، هر وقت تشخيص دادي حالت بهتر شده بيا با هم صحبت كنيم.
باز هم سرگرم كار شدم و متوجه گذشت زمان نشدم، اما يك لحظه به خودم آمدم ديدم آرام و متين جلو من نشسته و با نگاهي غمزده و مهربان به من خيره شده است، ناخودآگاه خودكار از دستم افتاد، صندلي ام را عوض كردم و رفتم كنارش نشستم. چيزي در دستش بود، نشانم داد. يك كارت زيبا و فانتزي كه با گرافيكي زيبا نوشته بود، تولدت مبارك. يك دفعه به خود آمدم و با صداي بلند گفتم واي امروز روز تولد توست، تولدت مبارك، پس چرا به من نگفته بودي، چرخيدم ببينم كسي در اتاق است تا جشن كوچكي فراهم كنيم، اما هيچ كس نبود. دست من را آرام گرفت و با نگاهش من را نشاند. نمي توانستم آرام بنشينم. لبخند تلخي زد و با صداي نامفهومي گفت: مي خوام باهات حرف بزنم. دارم دق مي كنم. سكوت كردم و به او خيره شدم. چشم هايش خيس شده بود. نمي توانستم بفهمم ناراحت است يا خوشحال. يك لبخند كوچك زده بود اما در همان حال شكل گرفتن قطرات اشك را در چشم هايش مي ديدم. كنجكاوي داشت اذيتم مي كرد، اما باز هم سكوت كردم و فقط دستش را فشردم. چند دقيقه اي گذشت. اشك هايش را پاك كرد و يك دفعه در برابر نگاه خيره من زد زير خنده و گفت: حتما فكر مي كني من ديوانه ام كه روز تولدم گريه مي كنم. باز هم چيزي نداشتم بگويم، نمي توانستم سر از موضوع در بياورم. گفت نگران نباش من از اين افكار و توقع هاي خودم ديوانه شدم. باباجان خب، روز تولد هم مثل بقيه روزهاست. چه فرقي دارد. چرا بيخودي اينقدر براي خودمان بزرگش كرديم كه حالا بايد به خاطر اجابت نشدن توقع هايمان ماتم و عزا بگيريم.
دستش را رها كردم و به پشت صندلي تكيه دادم. اين دفعه خيره تر شدم. بهت زده بودم. يعني چي؟ دوباره خنديد، در حالي كه قطره هاي اشكش راپاك مي كرد، به تمسخر گفت: اينطور مثل برق گرفته ها به من نگاه نكن، مگر آدم بايد هميشه از آدم ها و زمانه شاكي باشد، نه، من از خودم شاكيم. از دست خودم،  از افكارم، توقعاتم، احساساتم. وقتي يادم مي آيد از بچگي روز تولد و جشن تولد براي من هميشه يك رويا و يك آرزو بود. چقدر التماس مامان مي كرديم كه تو را به خدا براي ما تولد بگير يا اجازه بده دوستان و همكلاسي هايمان را دعوت كنيم.
وقتي نوجوان شديم مشكل دو تا شد، حالا علاوه بر توقع جشن تولد گرفتن از پدر و مادر،  كادوي آنها هم براي ما مهم بود. هم توقع، هم مقايسه، كه ببينيم روز تولد به ما چه مي دهند و روز تولد خواهر و برادرمان به آنها چي دادند يا خواهند داد. پيش بيني ها غلط از آب درمي آمد. او و چند نفر ديگر كه خيلي برايم مهم بودند روز تولد من را فراموش مي كردند. چقدر محاكمه ذهني شان مي كردم كه چرا به آداب و رسوم يا ارتباطات و محبت و رفاقت اهميت نداده اند.]]>
</TEXT>
</DOC>
<DOC>
<DOCID>HAM2-860222-080</DOCID>
<DOCNO>HAM2-860222-080</DOCNO>
<ORIGINALFILE>/1386/860222/world/_cinew.htm</ORIGINALFILE>
<ISSUE>شنبه 22 ارديبهشت 1386</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[در حاشيه حضور بازيگران تلويزيون در سينما
زردي من از تو
مسعود پويا]]>
</TITLE>
<TEXT>
<IMAGE>/1386/860222/world/013233.jpg</IMAGE>
<![CDATA[
در آن سوي آبها، حضور توأمان در سينما و تلويزيون خيلي عرف نيست. بازيگران تلويزيوني معمولاً  حتي در اوج شهرت و محبوبيت هم كه قرار بگيرند، به سينما نمي آيند. همچنان كه كمتر پيش مي آيد يك ستاره سينما سر از سريال هاي تلويزيوني در بياورد. اينجا اما ايران است. جايي كه بازيگران دائما در حال تردد در سينما و تلويزيون اند. به خصوص در سالهاي اخير كه بازيگران به شهرت رسيده در تلويزيون به سينما آمده اند و گيشه ها را فتح كرده اند.
يادمان هست در روزهايي كه فيلم هاي روي پرده يك به يك با فروش هايي اندك از پرده خداحافظي مي كردند، در ساعت هاي پخش يك مجموعه طنز شبانه، خيابان هاي تهران خلوت مي شد. چند ماه بعد فيلمي با بازي ستاره همين سريال روي پرده آمد و حسابي فروش كرد. بعد از آن حضور بازيگران محبوب تلويزيون در سينما پررنگ شد. شايد به اين دليل كه سينماي ايران هم تحت تأثير همين طنزهاي شبانه قرار گرفت. كمدي هايي كه به اميد جلب توجه مخاطب، مدام به پاورچين  و نقطه چين و زير آسمان شهر ارجاع مي دادند. اين گونه بود كه از نه غلام گفتن حميد لولايي در تمام تيزرهاي فيلم چند مي گيري گريه كني استفاده مي شد و رضا شفيعي جم از فيلمي در فيلمي ديگر به تكرار پرسوناي تلويزيوني اش مي پرداخت. درست مثل قلقلك كه الان روي پرده است و در ميانه هاي فيلم، شفيعي جم براي انبساط خاطر تماشاگر آواز معروف بي وفايي را مي خواند!
سال ها پيش وقتي در خلاء فيلم ها و مجموعه هاي سرگرم كننده، سريال محله برو بيا روي آنتن رفت و گل كرد، خيلي زود بازيگراني كه در اين كار تلويزيوني كشف شده بودند، سر از سينما در آوردند. اكبر عبدي، ايرج طهماسب، آتيلا پسياني، حميد جبلي و... از جمله بازيگراني بودند كه با محله برو بيا و بعدتر با دنباله اش محله بهداشت اولين بار توسط مردم شناخته شدند. مجموعه اي در گروه كودك تلويزيون و براي مخاطب كودك توليد شده بود، چنان پيش كودك و بزرگسال گل كرد كه بازيگران گمنامش، خيلي سريع به شهرت رسيدند. اين شهرت و محبوبيت باعث شد تا كمي بعد پاي بازيگران اين سريال كه كارهاي بعدي شان در تلويزيون هم پرمخاطب از كار درآمد، به سينما باز شود. اكبر عبدي خيلي زود تبديل به محبوب ترين كمدين سينماي ايران شد. همچنان كه جبلي و طهماسب هم زوجي شدند كه مجموعه اي از موفق ترين كارها را به نام خود ثبت كردند.
كمدين هايي كه از جعبه جادو به پرده نقره اي راه يافتند. روندي كه در تمام اين سال ها با فراز و نشيب هايي ادامه يافته است.
بيش از يك دهه بعد از محله بروبيا و محله بهداشت، باز تعدادي جوان جوياي نام با مجموعه اي طنزآميز نامشان بر سر زبان ها افتاد. مجموعه ساعت خوش در اوايل دهه هفتاد، به يكي از پديده هاي مهم تلويزيون بدل شد. مهران مديري و گروه با استعدادش طنز تلويزيون را از طنزهاي راديويي صبح جمعه با شما و جدي نگيريد ارتقاء بخشيدند و البته خيلي زود هم به شهرت رسيدند؛ شهرتي كه البته با وجود فراگير بودنش، خيلي زود به بن بست رسيد و ساعت خوش هم به خاطر خامي و كم ظرفيتي تعدادي از سازندگانش از كف رفت. با اين همه، تعدادي از تهيه كنندگان سينما، كوشيدند تا از محبوبيت بازيگران ساعت خوش استفاده كنند.
كليد ازدواج يكي از اين فيلم ها بود كه با بازي رضا عطاران، نادر سليماني و چند ساعت خوشي ديگر مقابل دوربين رفت، منتها زماني بر پرده آمد كه آنها ديگر محبوبيت سابق را نداشتند و به همين خاطر هم خوب نفروخت.چند سال بعد موسم طنزهاي شبانه شد و سريال هاي طنز مهران مديري و مهران غفوريان. فيلم هايي كه متاثر از اين سريال ها ساخته شدند خوب فروختند. استقبال مخاطب نشان مي داد كه مردم تا چه اندازه از ديدن ستاره جعبه جادو روي پرده عريض سينما ذوق زده مي شوند، بخصوص اگر اين ستاره تلويزيوني همان پرسوناي آشنا و محبوبش را تكرار كند.
درست برعكس ستاره هاي دهه شصت كه اگر هم از تلويزيون به سينما مي آمدند، خودشان را تكرار نمي كردند، حتي اكبر عبدي كه در دوره اي در تجاري ترين فيلم ها بازي كرد، كمتر پيش آمد كه از پرسوناي تلويزيوني اش در سينما استفاده كند. شايد به اين دليل عبدي به واسطه استعداد و انعطاف فوق العاده چهره و البته بازي اش، خودش بيشتر براي مردم جذاب بود تا نقش هاي با مزه اش در محله بروبيا و بازم مدرسه ام دير شد.
ضمن اينكه مناسبات سينماي ضد ستاره دهه شصت، اجازه خيلي چيزها را به فيلمسازان نمي داد. سال هايي كه سرگرمي هنوز واژه مذمومي بود و اين پيام بود كه بيش از هر چيز اهميت داشت. البته در همان سال ها كمدي هايي چون اجاره نشين ها با حضور پررنگ بازيگران جنگ ها و سريال هاي تلويزيوني ساخته مي شد كه بعد از گذشت دو دهه همچنان دست نيافتني به نظر مي رسد. در سال هاي اخير اما شاهديم كه فيلم هايي با شوخي هاي به شدت نازل، با استفاده از دو بازيگر پا به سن گذاشته اي كه در سال هاي اخير با طنزهاي سيما گل كرده اند، به فروش هاي نيم ميلياردي دست مي يابند؛ آن هم با نقش هايي كه رونوشت برابر اصل اند. همچنان كه چون ثابت شده كه مخاطب تحت هر شرايطي به رضا شفيعي جم مي خندد، حضورش در هر فيلمي به مثابه تضمين كننده گيشه و با كاركرد فراهم كردن لحظات مفرح و شاد براي تماشاگر، الزامي به نظر مي رسد.
شاهد مثال، همين قلقلك است كه گرچه بازيگر اصلي اش(كه دو نقش هم در فيلم دارد)بيژن امكانيان است اما براي فروش، بيشترين حساب را روي شفيعي جم و سيامك انصاري باز كرده است؛ دو بازيگري كه همان كاراكتر سريال هاي طنز شبانه را با خود به فيلم آورده اند. كار به جايي مي رسد كه شفيعي جم در جايي از فيلم آواز معروف بي وفايي را هم سر مي دهد كه تماشاگر از اين سيستم تداعي معاني(!)به كفايت لذت ببرد. خود كاراكتر و نحوه بازي هم كه از نقش هژير در مجموعه اين چند نفر الگوگرفته شده است. همچنان كه سيامك انصاري هم نقشي كاملاً منطبق بر پرسوناي تلويزيوني اش را بروز مي دهد. كارگردان قلقلك هم مسعود نوابي است كه سابقه اش در تلويزيون خيلي بيشتر از سينماست.
نتيجه هم فيلمي است كه گرچه گيشه را به صورت دو قبضه فتح نكرده، اما فروشش آن قدر هست كه سازندگانش را راضي نگه دارد. اينكه نحوه استفاده از بازيگران طنزهاي شبانه(كه كيفيت خودشان هم جاي بحث فراوان دارد)روي پرده سينما، تا چه اندازه مفيد فايده است و تا چه اندازه متبادر كننده نگاه نداشتن حرمت سينما، دوربين 35 و نگاتيو، بحثي است كه بعيد به نظر مي رسد گوش شنواي چنداني برايش وجود داشته باشد. دست كم تا روزي كه مخاطب به كمدي هايي از جنس قلقلك خنديده و از تكرار كاراكترهاي طنزهاي شبانه با حضور بازيگران تلويزيون، ذوق زده مي شود؛ تغييري در صورت مسئله ايجاد نخواهد شد.]]>
</TEXT>
</DOC>
<DOC>
<DOCID>HAM2-860222-081</DOCID>
<DOCNO>HAM2-860222-081</DOCNO>
<ORIGINALFILE>/1386/860222/world/_cinew.htm</ORIGINALFILE>
<ISSUE>شنبه 22 ارديبهشت 1386</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[سايه روشن]]>
</TITLE>
<TEXT>
<![CDATA[محمود كلاري
دوربين روي دست؛ براي كيميايي
]]>
<IMAGE>/1386/860222/world/013242.jpg</IMAGE>
<![CDATA[
محمود كلاري بيست و ششمين ساخته مسعود كيميايي را فيلمبرداري خواهد كرد.اين فيلم كه به گفته كيميايي واخورده ها نام دارد، يك اثر خياباني است كه اغلب نمايش ها به صورت دوربين روي دست، فيلمبرداري خواهد شد و گويا قرار است كلاري اين كار را براي كيميايي انجام دهد. به خصوص اينكه او اخيراً  يك تجربه بسيار موفق در فيلمبرداري روي دست و بدون استفاده از سه پايه را در خون بازي انجام داده است. جداي از اين بايد به سابقه سالها همكاري كلاري با كيميايي اشاره كرد؛ همكاري اي كه با گرفتن چند نما از تيغ و ابريشم در سال65 شروع و بعد با فيلم هايي چون سرب، گروهبان، ردپاي گرگ، تجارت و سربازهاي جمعه ادامه پيدا كرد.
محمدرضا گلزار
حضور در توفيق اجباري
]]>
<IMAGE>/1386/860222/world/013236.jpg</IMAGE>
<![CDATA[
درست چند روز بعد از منتفي شدن ساخت لبه پرتگاه، فيلمي كه قرار بود بيضايي آن را با حضور محمدرضا گلزار بسازد، اين بازيگر قرارداد بازي در فيلم تازه محمد حسين لطيفي را امضا كرد.اين فيلم توفيق اجباري نام دارد و قرار است به تهيه كنندگي سيدكمال طباطبايي مقابل دوربين برود. لطيفي بعد از ساخت دو سريال موفق و فيلم جنگي روز سوم كه سيمرغ بهترين كارگرداني و فيلم را گرفت، حالا فيلمي مي سازد كه گيشه اي پررونق داشته باشد.گلزار در حالي در توفيق اجباري مقابل دوربين خواهد رفت كه به تازگي بازي در كلاغ پر را به پايان رسانده است.او كه سال گذشته آتش بس را به عنوان پرفروش ترين فيلم سال برپرده داشت، قرار بود با حضور در فيلمي از بهران بيضايي جايگاه بازيگري اش را تغيير دهد كه اين اتفاق نيفتاد.هر چند در بيانيه دفتر تهيه كننده لبه پرتگاه چنين عنوان شد كه از عوامل اين پروژه در كار بعدي بيضايي استفاده خواهد شد، ولي مي گويند در صورت عملي شدن اين اتفاق، احتمال حضور گلزار در فيلمي از بيضايي ديگر خيلي اندك است. البته گويا ماجرا بيشتر به توافق نرسيدن مالي با تهيه كننده باز مي گردد.
بهرام رادان
همكاري دوباره با مهرجويي
]]>
<IMAGE>/1386/860222/world/013239.jpg</IMAGE>
<![CDATA[
در حالي كه شايعات تأييد نشده، از تمايل بيضايي براي بازي رادان در لبه پرتگاه و البته مخالفت تهيه كننده، حكايت داشت و باز در حالي كه واروژ كريم مسيحي همچنان رادان را گزينه اصلي بازي در ترديد مي داند؛ برنده سيمرغ بهترين بازيگر مرد جشنواره بيست و پنجم، هنوز در فيلم تازه اي بازي نكرده است، شايد به اين دليل كه قرار است باز هم با داريوش مهرجويي كار كند. مهرجويي در تازه ترين گفت وگويش از تمايل به همكاري مجدد با رادان و گلشيفته فراهاني سخن گفته است. نقاب زيبا فيلمنامه اي كه بيش از يك سال است مهرجويي آن را آماده ساخت دارد، در صورت پيدا شدن سرمايه گذار مقابل دوربين خواهد رفت و به احتمال قوي نقش اول آن را رادان بازي خواهد كرد. گويا همكاري مهرجويي و رادان در سنتوري آن قدر خوشايند بوده كه دو طرف دوست دارند باز هم با يكديگر كار كنند. به خصوص رادان كه بعد از چند حضور نااميدكننده در فيلم هايي ضعيف، با سنتوري دوباره احيا شد.]]>
</TEXT>
</DOC>
<DOC>
<DOCID>HAM2-860222-082</DOCID>
<DOCNO>HAM2-860222-082</DOCNO>
<ORIGINALFILE>/1386/860222/world/_idea.htm</ORIGINALFILE>
<ISSUE>شنبه 22 ارديبهشت 1386</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاهي به انديشه هاي اصلاحي برنشتاين
تجديدنظرطلبي
مهدي بوستاني]]>
</TITLE>
<TEXT>
<IMAGE>/1386/860222/world/013257.jpg</IMAGE>
<![CDATA[
مردمرده كنار مجسمه لنين
هر انديشه اي با توجه به شرايط و اوضاع اجتماعي، به وجود مي آيد، ماركس در قرن نوزدهم پيش بيني كرده بود كه تضادهاي سرمايه داري به تدريج باعث نابودي كاپيتاليسم مي شود. اما تحولات جامعه سرمايه داري در قرن بيستم موجب بهبود شرايط اقتصادي شد، شكاف طبقاتي دوران رقابتي مورد تاكيد ماركس، براي انقلاب اجتماعي تخفيف يافت و در نهايت باعث به وجود آمدن انديشه جديدي در ماركسيسم شد، با اين مجموعه تحولات بود كه برنشتاين متفكر آلماني و از رهبران حزب سوسيال دموكرات در آلمان نتيجه گرفت كه روش اصلاح تدريجي ساختار جامعه سرمايه داري به شكل دموكراتيك، روش قابل قبول در دوران كنوني است و جايي براي انقلاب اجتماعي ديگر باقي نيست و در واقع اگر سوسياليسم كماكان قرار باشد به عنوان طبقه كارگر و آرمانش تلقي شود وجه اخلاقي آن است كه نشان دهنده گرايش طبقه كارگر به عدالت اجتماعي و برقراري و برادري و توزيع عادلانه خواهد بود. برنشتاين اصلاحات و بازنگري هاي عمده اي در استراتژي و اصول ماركسيسم انجام داد كه به تجديدنظرطلبي در ماركسيسم معروف شد.
**
مهمترين هدف ماركسيسم تجديدنظرطلب مجموعه كوشش هاي فكري در نقد ماركسيسم ارتدكس و ارائه تفسير ديگري از ماركسيسم در جهت تطبيق آن با شرايط متحول سرمايه داري بوده است. تجديدنظرطلبان به اصلاح و تكامل تدريجي در امور جامعه و عدم ضرورت انقلاب سياسي اعتقاد داشتند. برنشتاين با انتشار كتاب خود تحت عنوان سوسياليسم تكاملي در اواخر قرن 19 مواضع جنبش سوسيال دموكراسي را جهت تازه اي بخشيد. حزب سوسيال دموكرات آلمان در نتيجه افزايش حمايت بخش هاي غيركارگري، پيروزي نسبي در كسب امتياز از حكومت و ضرورت سازش مقطعي با گروه هاي سياسي ديگر، مواضع انقلابي خود را به تدريج كنار گذاشت و عملاً اصلاح طلب شد. برنشتاين به تدريج از سنت ماركسيسم ارتدكسي فاصله گرفت و نماينده انديشه هاي جريان فكري دموكراتيك در درون جنبش سوسيال دموكراسي بود.
تجديدنظرطلبان بيشتر به مسائل علمي و مشكلات اصلاح اجتماعي توجه داشتند تا به مسائل نظري و انتزاعي و در خصوص مسائل ارضي و دهقاني، اتحاديه هاي كارگري و اقتصاد و تجارت جهاني و غيره راه حل هايي پيشنهاد كردند.
ديدگاه هاي اقتصادي تجديدنظرطلبان
تجديدنظرطلبان معتقد بودند كه تئوري اقتصادي ماركس، بايد مورد تجديدنظر قرار گيرد، اصول كلي آن بايد تصحيح و يا حداقل تكميل گردد و نتيجه گيري هايي كه مربوط به تكامل سرمايه داري اند بايد به طور اساسي تغيير داده شوند. ماركس معتقد به تئوري عيني ارزش بود. بنابراين تئوري: ارزش مبادله يك كالا توسط زمان كاري كه براي توليد آن ضروري است تعيين مي شود. برنشتاين به پيروي از انجمن فابين اظهار مي داشت كه ارزش اقتصادي به همان دقت يا حتي به گونه اي دقيق تر مي تواند توسط تئوري جديد فايده نهايي كه تئوري ذهني بود تعيين شود. بنابراين تئوري ارزش يك كالا در تحليل نهايي توسط نياز و تقاضا(يعني توسط ذهن)تعيين مي شود. ميان تئوري عيني و ذهني ارزش صرف نظر از نتايج اقتصادي و تئوريك، اختلاف ايدئولوژيكي نيز وجود دارد. تئوري عيني ارزش بر قوانين عيني اقتصادي و طبقات اجتماعي تاكيد مي كند، در حالي كه تئوري ذهني  ارزش بر ذهن و خواست طبقات متمركز مي شود. تئوري فايده نهايي با نظريه فردباوري و اعتقاد به هماهنگي اقتصادي ميان طبقات اجتماعي متفاوت سازگاري بيشتري دارد. نكته ديگر در مورد نظريه ارزش از كار است. طبق اين نظريه ارزش كالا معادل ارزش كار انجام شده(كار زنده و كار مرده)براي توليد آن است. اما برنشتاين معتقد است ميزان تقاضا- سودمندي كالا، ميزان پيچيدگي مهارت در كارگران و عامل تكنولوژيك در تعيين ارزش كالا دخيل است.
ديدگاه هاي سياسي تجديدنظرطلبان
تجديدنظرطلبان اظهار داشتند كه اگر تكامل اقتصادي به سرمايه داري انحصاري منجر نشود، طبقه كارگر به فقر محض دچار نگردد، جنبش كارگري بايد در كل فعاليت هاي خود بازنگري كند. طبقات كارگر به جاي آن كه اقدامات كوتاه مدت خود را همچون مقدماتي براي نبردهاي بزرگ ببينند، بايد حملات محدود خود عليه سرمايه داري و جامعه بورژوازي را به عنوان هدف اصلي خويش تلقي كنند. برنشتاين مي گويد: جنبش همه چيز است، اما هدف هيچ يعني تكامل تدريجي نبايد تحت شعاع هدفي دور قرار گيرد.يكي از نظرات اصلي تجديدنظرطلبان اين بود كه دولت را مي توان از درون تصرف كرد و لاينقطع آن را تغيير داده و بدل به ابزاري در خدمت كارگران يا به طور كلي در خدمت مردم عادي درآورد.برنشتاين و پيروانش معتقد بودند كه اگر حق راي همگاني به اجرا گذاشته شود، طبقه كارگر به خاطر كميت غالب خود اكثريت پارلمان را كسب خواهد كرد.او عقيده دارد كه سوسيال دموكرات ها بايد از طريق انتخابات آزاد و مردمي(دموكراتيك)هر چه بيشتر كرسي هاي انتخاباتي را در پارلمان از آن خود ساخته و بدين ترتيب با حمايت پرولتاريا حاكميت خود را استقرار بخشند و در نهايت به هدف خود يعني سوسيال دموكراسي پرولتاريايي دست يابند. بنا به اعتقاد برنشتاين اگر سوسيال دموكرات ها بتوانند اكثريت را در پارلمان كسب كنند قادر به تصويب اصلاحات سياسي خواهند بود.از ديدگاه تجديدنظرطلبان سوسيال دموكراسي تدريجاً جاي ليبراليسم را مي گيرد.  به نظر برنشتاين دموكراسي مي تواند استثمار را از ميان بردارد، زياده روي هاي ناشي از رقابت را محدود كند و صنايع مورد بهره برداري بخش خصوصي را به موسسات عمومي تبديل كند.
همچنين به نظر برنشتاين ساخت گروه هاي اجتماعي در سرمايه داري به سوي دوگانگي يا سادگي گرايش ندارد(فقير- غني)بلكه به نظر وي پيچيدگي نظام تقسيم كار اجتماعي در سرمايه داري پيشرفته و افزايش كار ويژه ها و نقش ها، پيچيدگي  بيشتري در ساخت گروه هاي اجتماعي ايجاد مي كند.(كه با نظرات پارسونز و دوركهايم شباهت دارد.)تجديدنظرطلبان خواستار سوسياليزه كردن سرمايه داري به نحوي تدريجي بودند، هر چند درباره شيوه دقيق اجراي اين برنامه اختلاف نظر داشتند. ملي كردن- انتقال مالكيت به كمونها و ايجاد تعاوني ها- از جمله راهنمايي هايي بود كه پيشنهاد مي شد به اعتقاد آنها سوسياليسم لازمه تداوم حيات اجتماعي نيست بلكه شرط بهزيستي و بهروزي انسان است و از اين رو خود به خود به وجود نمي آيد بلكه بايد ايجاد شود.به نظر آنها سوسياليسم به معني دموكراسي اقتصادي است يعني كارگران بايد مديريت كارگاه را به دست گيرند يا سهم عمده اي در اداره اقتصادي داشته باشند.آنان همچنين برخلاف ماركسيست هاي ارتدكس نسبت به حل مسئله ارضي و وضع دهقانان علاقه مند بودند. به نظر تجديدنظرطلبان، سوسياليسم مي بايد از علائق دهقانان كوچك به عنوان مالكان و كارگران كشاورزي دفاع كند.
ديدگاه فلسفي تجديدنظرطلبان
تجديدنظرطلبي برنشتاين بر استقلال نسبي روبناي فكري و اخلاقي و ايدئولوژيك نسبت به زيربناي مادي تاكيد مي كرد و بر آن بود كه در جامعه سرمايه داري معاصر نقش و حيطه تاثير عوامل روبنايي  رو به افزايش و گسترش است.او به ديالكتيك هگل ايراد مي گيرد كه نمي توان آن را در زندگي عملي به كار برد و براي تصميم هاي سياسي مفيد نيست... درباره وارونه ساختن ديالكتيك هگل، كه ماركس پيشنهاد كرده است، برنشتاين مي گويد كه اين كار آسان نيست زيرا همين كه ما قلمرو رخدادهايي را كه با تجربه اثبات پذيرند ترك مي كنيم، به دنياي ايده هاي قياسي مي رسيم و در اينجا اگر از قانون هاي ديالكتيك پيروي كنيم، پيش از آن كه بفهميم، در دام خود بالندگي ايده گرفتار مي آييم.
برنشتاين انديشه سوسياليسم را به عنوان غايتي كه از طريق انقلابي خشونت بار تحقق مي پذيرد مردود دانسته و معتقد است سوسياليسم تنها يك فرآيند است نه يك غايت.
به نظر وي مهم نيست كه سوسياليست به هدف غايي خود برسد آنچه مهم است اينكه سوسياليست در عمل اجرا شود.
رشد سرمايه داري پيدايش سوسياليسم را تنها ممكن مي سازد نه مطلوب. آنچه سوسياليسم را مطلوب مي كند انگيزه هاي اخلاقي و عدالت خواهانه است. از همين رو بود كه برنشتاين اعتقاد داشت فلسفه كانت بايد فلسفه ماركس را تكميل كند.
برنشتاين تحت تاثير نظريه سوسياليسم اخلاقي كانت گرايان نو، احزاب سوسياليسم را به فراموش كردن آرزوي انقلاب قريب الوقوع دعوت كرد و به جاي آن خواستار بهره گيري از وسائل پارلماني و قانوني موجود براي انجام اصلاحات اجتماعي و سهيم  شدن در ساختار سياسي و اقتصادي جامعه شد. نظريات برنشتاين در احزاب سوسياليست تاثير عميق گذارد و برنشتاينيسم به مشي حاكم بر انترناسيوناليسم دوم بدل شد.]]>
</TEXT>
</DOC>
<DOC>
<DOCID>HAM2-860222-083</DOCID>
<DOCNO>HAM2-860222-083</DOCNO>
<ORIGINALFILE>/1386/860222/world/_idea.htm</ORIGINALFILE>
<ISSUE>شنبه 22 ارديبهشت 1386</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاهترجمه؛سيد مجيد كمالي
فلسفه اقتصاد]]>
</TITLE>
<TEXT>
<![CDATA[فلسفه اقتصاد مشتمل بر پژوهش هايي درباره الف)انتخاب معقول، ب)ارزيابي نتايج، نهادها و فرآيندهاي اقتصادي و ج)وجود شناختي پديده اقتصادي و امكان حصول شناخت از آنها است. اگرچه اين گونه پژوهش ها از برخي جنبه ها با يكديگر تداخل دارند اما تفكيك فلسفه اقتصاد به اين سه حوزه متمايز، مثمرثمر خواهد بود؛ حوزه هايي كه به نوبه خود مي توانند به عنوان شاخه هايي از: 1- نظريه كنش 2- علم اخلاق و 3- فلسفه علم مدنظر قرار گيرند. فلسفه اقتصاد، به ويژه به دو حوزه شناخت شناسي و فلسفه علم گرايش دارد؛ چرا كه در حالي كه متعلق آن، پديده هاي اجتماعي هستند، در عين حال شامل عناصر متعددي از علوم طبيعي نيز هست.
هرچند تامل درباره علم اقتصاد پيشينه اي طولاني دارد، اما تلقي اقتصاد به عنوان موضوعي متمايز براي مطالعه و پژوهش تنها به قرن 18 باز مي گردد.
ارسطو پاره اي از موارد را كه اغلب به عنوان مسائلي اقتصادي شناخته مي شدند، به مثابه اموري لحاظ مي كند كه به نحوه تدبير منزل مرتبط هستند. فلاسفه مدرسي، پرسش هايي اخلاقي درباره رفتارهاي اقتصادي مطرح كرده و به عنوان مثال ربا را محكوم مي كردند. با افزايش اهميت تجارت و نيز پر رنگ شدن نقش دولت ها در آغاز دوره مدرن، برخي فلاسفه پرسش هايي را درباره نحوه تعادل تجارت و تنظيم پول مطرح ساختند.
در اين دوران شناخت روزافزوني از پيچيدگي هاي مديريت مالي دولت و طرق اخذ ماليات و ايجاد رفاه حاصل شده بود و كساني كه به منشأ رفاه عمومي مي انديشيدند، دريافته بودند كه ميزان درآمد ساليانه، ميزان توليد كالا و... به عواملي همچون طبيعت، كار فردي و قوانين دولتي و اجتماعي بستگي دارد و نيز فهميده بودند كه تجارت هنگامي سودبخش خواهد بود كه هر يك از عوامل فوق الذكر به خوبي تحقق يافته باشند.
در قرن هجدهم با آثار متفكريني همچون كانتيلون(1775)، ديويد هيوم و به خصوص آدام اسميت مشخص شد قوانيني كه بر تعاملات پيچيده توليد و توزيع كالا و نيز منابع و ابزار توليد آنها غلبه دارند، بايد كشف و شناسايي شوند.
تحقيق درباره وجود اين قوانين پنهان، خود، موضوعي براي تحقيق علمي شد.
جان استوارت ميل معتقد بود كه اشخاص براي رسيدن به ثروت و رفاه و در نهايت بي نياز شدن از كار به طور معقولي عمل مي كنند.
اقتصاددانان در وضوح بخشيدن به ديدگاه معقوليت كه عوامل اقتصادي را متعين و مشخص مي سازد، در اغلب موارد براي تمايز علم اقتصاد از ساير پژوهش ها به محتواي محرك ها و ترجيحات اقتصادي مرتبط بدان رجوع مي كنند.
بنابراين اگرچه ممكن است شخصي سعادت و خوشبختي را از طريق زندگي مرتاضي جستجو كند و يا حتي به نحوي معقول ترجيح دهد كه تمام اموالش را در راه هدفي سياسي قرباني كند، اقتصاددانان بر اين عقيده اند كه چنين ترجيحاتي نادر و در نتيجه براي علم اقتصاد بي اهميت هستند. در واقع آنچه كه اقتصاددانان بدان مي پردازند، پديده اي است كه نه برآمده از معقوليت صرف بلكه معقوليتي است كه با نوعي ميل به ثروت و با ميل به مصرف بيشتر سر و كار دارد.
منبع: http://plato.staford.edu/etries/ecoomics]]>
</TEXT>
</DOC>
<DOC>
<DOCID>HAM2-860222-084</DOCID>
<DOCNO>HAM2-860222-084</DOCNO>
<ORIGINALFILE>/1386/860222/world/_ketabw.htm</ORIGINALFILE>
<ISSUE>شنبه 22 ارديبهشت 1386</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[كتاب
مسئولان خوشحال]]>
</TITLE>
<TEXT>
<IMAGE>/1386/860222/world/013254.jpg</IMAGE>
<![CDATA[
همين امروز هم كه براي آخرين ديدار از بيستمين نمايشگاه كتاب سري به مصلاي تهران بزنيد، غرفه ها بيشتر از كتاب ، مملو از كارتن هاي كتاب است چون ناشران شركت كننده به رخوت و ركود بعد از آخر هفته نمايشگاه در همه اين سال ها خو گرفته اند و فرصت را به اسباب كشي كوچكشان اختصاص مي دهند.
نمايشگاه بيستم، مبدأ تغيير و دگرگوني به روال مرسوم و 19 ساله نمايشگاه كتاب تهران بود. قضاوت درباره كيفيت، خوب يا بدي اين تغييرات به گذشت زمان و فراغت دست اندركاران حوزه كتاب احتياج دارد تا با بررسي هاي همه جانبه از پيشرفت ها و پسرفت ها در نمايشگاه بيستم بگويند.
با وجود جنجال هايي كه پيش از نمايشگاه بيستم شكل گرفت، بيشتر ناشران مطرح داخلي و اعضاي اتحاديه ناشران و كتابفروشان تهران در نمايشگاه حضور داشتند.
چهار گروه ناشران عمومي، دانشگاهي، آموزشي و كودك و نوجوان با بيش از 123هزار عنوان كتاب در اين نمايشگاه حضور داشتند كه آماري از ميزان خريد و فروش كتاب در دسترس نيست، اما از آنجايي كه در دو روز اول تعداد زيادي از نمايشگاه بازديد كردند و تا نيمه نمايشگاه بيش از 50 هزار مورد جست وجوي اطلاعات ناشران و كتاب ها انجام شده است، آمار فروش ناشران هم نبايد ناراضي كننده باشد.از 50 هزار جست و جوي انجام شده، 31 هزار و 837 مورد جست و جوي اطلاعات كتاب ناشران داخلي، 9 هزار و 22 مورد جست و جوي اطلاعات كتاب ناشران خارجي و 80 هزار و 737 مورد جست و جوي اطلاعات ناشران بوده است.
آبگيري مصلاي امام خميني پيش از آغاز نمايشگاه كتاب مهمترين رويداد پيش بيني نشده نمايشگاه امسال بود، اما روزهاي نمايشگاه در آرامش قابل قبولي سپري شد
**
ادامه از صفحه 17
ماهور نبوي نژاد
از ابتكارات نمايشگاه بيستم دريافت اطلاعات مورد نياز كتاب از طريق پيام كوتاه و تماس تلفني بود كه به گفته مشاور اجرايي موسسه خانه كتاب- مجري اين طرح- مورد استقبال بازديدكنندگان نمايشگاه بيستم قرار گرفته است.
البته مراجعه كنندگان مي بايست پيش از ورود به محوطه نمايشگاه از تلفن هاي همراه خود براي كسب اطلاعات يا برقراري ارتباط استفاده مي كردند چون مانند هر سال، وضعيت سرويس دهي تلفن هاي همراه در نمايشگاه نااميدكننده بود.
حوادث ديگر
آبگيري مصلاي امام خميني پيش از آغاز نمايشگاه كتاب، مهمترين رويداد پيش بيني نشده نمايشگاه امسال بود، اما روزهاي نمايشگاه در آرامش قابل قبولي سپري شد.
برخورد نيروي انتظامي با خانم فرانسوي در غرفه اين كشور به دليل بدحجابي و جمع آوري تعدادي از كتاب هاي فروغ فرخ زاد از نمايشگاه، برجسته ترين خبرهاي نمايشگاه بيستم بودند. مسئولان نيروي انتظامي درباره اتفاق اول، توضيح چنداني ندادند، اما محسن پرويز، رئيس بيستمين نمايشگاه كتاب تهران، در اين باره گفت: شرايط عرضه كتاب در نمايشگاه داشتن مجوز قانوني انتشار و رعايت ضوابط نمايشگاه است و كتاب هايي كه به شكل قانوني چاپ شده باشند، به هيچ وجه از نمايشگاه كتاب جمع آوري نمي شود.
وزير فرهنگ و ارشاد اسلامي هم در توضيح اين اتفاق گفت: طبيعي است كه بعضي از اشعار فروغ فرخ زاد منطبق با موازين نيست، اما وزارت ارشاد با كليت اشعار اين شاعر مشكلي ندارد. اشعار فروغ را طبقه بندي كرده ايم و بعضي از اشعار اين شاعر به دلايلي اجازه چاپ ندارد.
بخش هاي جنبي نمايشگاه بيستم
در كنار سالن هاي ناشران، سالن هاي جنبي نمايشگاه كتاب هم ميزبان فعاليت هاي فرهنگي بود. در سراي اهل قلم مجموعه اي گسترده از نشست هاي نقد و بررسي مسائل مختلف كتاب برپا شد. بازار جهاني كتاب نيز بستر چند جلسه درباره زمينه گسترش ارتباط فرهنگي به ويژه نشر ايران با ساير كشورها بود كه اين جلسات به طور خاص به ايجاد تعامل با كشورهاي همسايه اختصاص داشت.
پوشش اقوام ايران نيز در يكي از سالن هاي جنبي به نمايش گذاشته شد. در اين نمايشگاه كه به همت پژوهشكده مردم شناسي سازمان ميراث فرهنگي برپا شد، 26 ويترين از مدل هاي لباس هاي محلي زنان و مردان ايراني در معرض ديد بازديدكنندگان قرار گرفت.
طرح يك گل، يك كتاب نيز از ابتكارات سازمان فرهنگي هنري شهرداري تهران در نمايشگاه بيستم بود. در اين طرح اتوبوس پيك خورشيد به علاقه مندان كتاب امانت مي داد. به گفته مسئول اين طرح، اين اتوبوس بعد از نمايشگاه در محله هاي تهران به كار خود ادامه خواهد داد.
برخي ناشران نيز در بستر نمايشگاه كتاب تهران، فعاليت هاي فرهنگي اي را برنامه ريزي و اجرا كردند. موسسه پخش كتب اسلامي و انساني، مجموعه اي از نشست هاي نقد و بررسي درباره مشكلات حوزه كتاب چون سوبسيد، كتاب و رسانه و... برگزار كرد. انتشارات حكمت نيز با همكاري سازمان فرهنگي و هنري شهرداري به دانشجويان رشته فلسفه و اديان و عرفان بن كتاب اهدا مي كرد. مبلغ اين بن براي دانشجويان ليسانس و فوق ليسانس، 30 هزار تومان و براي دانشجويان دكترا 50 هزار تومان بود كه با ارائه كارت دانشجويي مي توانستند از غرفه اين انتشارات در نمايشگاه دريافت كنند. چندين جشن رونمايي كتاب نيز در روزهاي نمايشگاه برگزارشد كه يكي از آن ها رونمايي از ترجمه فارسي كتاب دنياي باربارا با حضور سفير ونزوئلا در غرفه اين كشور بود.
در نيمه راه نمايشگاه كتاب با افزايش درخواست روزافزون مراجعان به باجه هاي پست، تعداد اين باجه ها به 7 عدد افزايش پيدا كرد. در محوطه حياط مصلاي تهران، در كنار غرفه هاي اورژانس، پيك بادپا، نيروي انتظامي و... غرفه هاي اهداي عضو نيز فعال بودند كه شهروندان داوطلب مي توانستند در همان محل نمايشگاه با اين عمل خيرخواهانه همراه شوند.
كنترل ترافيك با استقبال كم
در روزهاي نمايشگاه كتاب، تلويزيون هاي شهري سطح تهران اعلام مي كردند: ترافيك نمايشگاه كتاب تهران تاكنون عادي بوده است. از اين رويداد، برداشت هاي مختلفي شد، اول اينكه استقبال از بيستمين نمايشگاه كتاب تهران به مانند هر سال نبوده است و اين فستيوال محبوبيت خود را در ميان تمام اقشار مردم از دست داده است.
پاسخگويي به اين ادعا به معاون حقوقي و امور مجلس وزارت فرهنگ و ارشاد اسلامي سپرده شد كه شايعه استقبال كم از نمايشگاه را ساخته جريان هاي سياسي دانست. او در اين باره گفت: جرياني كه ترافيك اندك اطراف مصلا را از استقبال كم بازديدكنندگان عنوان كرده است، در صورت ايجاد ترافيك سنگين مدعي مي شد كه چنين مشكلي را از قبل پيش بيني كرده بود.
عليرضا ملكيان، وجود مترو، اتوبوس هاي شركت واحد و پاركينگ هاي مصلا را دليل حل بحران ترافيك نمايشگاه كتاب تهران دانست.
حالا، در پايان نمايشگاه بيستم، تمامي مسئولان اين نمايشگاه برمناسب تر بودن مصلا براي برپايي نمايشگاه كتاب اتفاق نظر دارند و اين گونه كه به نظر مي آيد نمايشگاه كتاب، ديگر به خانه قبلي خود برنخواهد گشت. وزير فرهنگ و ارشاد اسلامي هم در سخناني تاكيد كرد كه مصلاي تهران با وجود داشتن برخي كمبودها مي تواند به محل دايمي خوبي براي نمايشگاه كتاب تهران تبديل شود.
ميهمانان نمايشگاه بيستم
نمايشگاه بيستم با حضور رئيس جمهور كار خود را آغاز كرد و در روزهاي حياتش رهبر معظم انقلاب، سردار رحيم صفوي، احمد مسجدجامعي، مسئولان سال هاي دور نمايشگاه و نمايندگان شوراي شهر سوم و اعضاي كميسيون فرهنگي مجلس و... از نمايشگاه ديدن كردند.
اعضاي مجلس، جلسه اي نيز با مسئولان نمايشگاه داشتند كه بيشتر از هر چيز برسر مكان نمايشگاه و امتيازهاي مصلاي تهران بحث و تبادل نظر شد.]]>
</TEXT>
</DOC>
<DOC>
<DOCID>HAM2-860222-085</DOCID>
<DOCNO>HAM2-860222-085</DOCNO>
<ORIGINALFILE>/1386/860222/world/_ketabw.htm</ORIGINALFILE>
<ISSUE>شنبه 22 ارديبهشت 1386</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[بازارچه
محرمانه هاي روحاني روزنامه نگار]]>
</TITLE>
<TEXT>
<IMAGE>/1386/860222/world/013245.jpg</IMAGE>
<![CDATA[
- محرمانه مستقيم(لطفاً خواننده محترم شخصاً ملاحظه فرمايند)
- محمدرضا زائري
- لوح زرين‎/ 1386
كتاب محرمانه مستقيم را حتي اگر براي كسي هديه خريديد، آن را باز نكنيد چون خواننده محترم بايد شخصاً كتاب را ملاحظه كند. اين كتاب در معناي دانشگاهي و تعريف شده كتاب، يك وسيله ارتباطي است؛ يك نامه است از محمدرضا زائري به همه خوانندگاني كه روزي در نشريات، مقاله ها و حرف هاي او را دنبال مي كردند. كتاب محرمانه مستقيم، مجموعه مقالات و يادداشت هاي زائري است كه در روزنامه ها و نشريات مختلف چون ابرار، همشهري، جام جم و نيستان چاپ شده اند. 26 يادداشت حاضر در اين كتاب در فاصله سال هاي 1375 تا 1385 چاپ و منتشر شده اند و نويسنده در مقدمه بيش از هر چيز بر اين نكته تاكيد مي كند: در اين ده سال من هم مثل همه خيلي بالا و پايين شده ام و اگر الآن بخواهم دوباره همان مطلب را بنويسم، شايد به اين عبارات و كلمات نرسم و به اقتضاي سن و حال امروز كمي فرق كند ولي به هر حال دلم مي خواست شما اين مطالب را ملاحظه كنيد. مقالاتي چون آيا مردم هنوز به روحانيت اعتماد دارند؟، آقايان... ببخشيد كه دشمن دشمني مي كند!، مغزها فرار نكنند، چه كنند، ايدز پشت در خانه و... در اين كتاب آمده اند. اين كتاب مناسب حال كساني است كه يك يا چند مقاله از مطالب آن سال ها را پسنديده اند و مي خواهند در مجموعه اي منظم تر حفظ كنند و گاهي به آن سر بزنند. با مرور اين كتاب مي توان سير تحولات روحي حجت الاسلام محمد رضا زائري، روزنامه نگار و نويسنده را هم در نظر داشت؛ هرچند به گفته خودش زمان، بستر و عامل تحولات است.]]>
</TEXT>
</DOC>
<DOC>
<DOCID>HAM2-860222-086</DOCID>
<DOCNO>HAM2-860222-086</DOCNO>
<ORIGINALFILE>/1386/860222/world/_ketabw.htm</ORIGINALFILE>
<ISSUE>شنبه 22 ارديبهشت 1386</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">علمی فرهنگی.علمی.کتاب</CAT>
<CAT xml:lang="en">Science and Culture.Science.Book</CAT>
<TITLE>
<![CDATA[پيشنهاد كتاب]]>
</TITLE>
<TEXT>
<![CDATA[روايت نامحسوس انقلاب و جنگ
]]>
<IMAGE>/1386/860222/world/013248.jpg</IMAGE>
<![CDATA[
اميررضا خادم نماينده مردم تهران و عضو كميسيون فرهنگي مجلس خواندن كتاب من او نوشته رضا اميرخاني را به خوانندگان همشهري توصيه مي كند.
او درباره ويژگي هاي اين رمان مي گويد: اين كتاب تمام واقعيت ها و فراز و فرودهايي كه در مجموع يك انسان را مي سازد، به زبان داستاني ارائه مي دهد. همچنين به صورت خيلي ظريف و نامحسوس، سيري از مبارزاتي را كه به انقلاب اسلامي ختم مي شود، به تصوير مي كشد و اين روايت نامحسوس را تا پايان جنگ تحميلي ادامه مي دهد. اين كتاب توسط انتشارات سوره مهر منتشر شده است.
استر و استاين
]]>
<IMAGE>/1386/860222/world/013251.jpg</IMAGE>
<![CDATA[
طاهره ايبد نويسنده كودك و نوجوان كه اين روزها كتاب خردسال پيغامي براي ابر پنبه اي را در انتشارات علمي- فرهنگي آماده چاپ دارد، خواندن شهر شيشه اي پل استر را به علاقه مندان كتاب پيشنهاد مي كند و مي گويد: خوانندگان آثار استر خاصند و از خوانندگان حرفه اي به شمار مي آيند. چون نوع نگاه او به زندگي آميزه اي از خيال و واقعيت است و در حقيقت يك واقعيت خيالي و يك خيال واقعي است و خوانندگان خاص را مي طلبد.
ايبد ادامه مي دهد: نگاه استر به شخصيت يك نگاه هويتي است و اين نگاه حاصل ديد جستجوگرانه اوست و تعمق بيشتري را از سوي خواننده مي طلبد. شهر شيشه اي هم از همين ويژگي ها مستثني نيست و خواننده را به تكاپو وا مي دارد و او را به بازخواني اين اثر تشويق مي كند تا آنها را به كشف تازه اي از شخصيت برساند. اين كار را نشر افق با ترجمه شهرزاد لولاچي منتشر كرده است.
ايبد درباره آثار مناسب در حوزه ادبيات كودك و نوجوان نيز مي گويد: كارهاي شل سيلور استاين را در ادبيات كودكان بسيار مناسب مي دانم و با هر بار خواندن چيزهاي تازه اي در آنها كشف مي كنم. كلا عادت خوب يا بدم اين است كه وقتي از اثري لذت ببرم، به يك بار خواندن آن بسنده نمي كنم. آثار استاين را هم بارها خوانده ام و خواندن آنها را به علاقه مندان ادبيات كودك توصيه مي كنم.]]>
</TEXT>
</DOC>
<DOC>
<DOCID>HAM2-860222-087</DOCID>
<DOCNO>HAM2-860222-087</DOCNO>
<ORIGINALFILE>/1386/860222/world/_mycity.htm</ORIGINALFILE>
<ISSUE>شنبه 22 ارديبهشت 1386</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[جزئيات تبصره 13 در گفت و گو با حاج نصرالهي دبير شوراي عالي ترافيك
مترو؛تكيه بر فرهنگ سازي
عكس؛ محمد توكلي]]>
</TITLE>
<TEXT>
<IMAGE>/1386/860222/world/013224.jpg</IMAGE>
<IMAGE>/1386/860222/world/013260.jpg</IMAGE>
<![CDATA[
براي دستيابي به اهداف تبصره 13 و برنامه چهارم توسعه با يك سال نمي  توان اين كار را انجام داد در حقيقت پيش بيني اي كه براي اين موضوع شده به اين صورت است كه در سال اول با اختصاص يك تبصره خاص در بودجه كشور با موضوع حمل و نقل شروع شود و در يك برنامه 4- 5 سال ادامه پيدا كند، شبيه همين چيزي كه در سال 85 به عنوان بودجه تصويب شد يعني اعداد و ارقامي كه در تبصره 13 پيش بيني شده بايد براي 4- 5 سال تكرار شود تا به سرانجام برسد، دبير شوراي عالي ترافيك وزارت كشور در طول مصاحبه اي كه حدود 2 ساعت به درازا كشيد به اين موضوع تاكيد داشت، در كنار اين موضوع دولت لايحه اي را به مجلس فرستاده تحت عنوان لايحه توسعه حمل و نقل عمومي و مديريت مصرف سوخت كه در حقيقت تكليف دولت را تحت يك برنامه زمانبندي براي رسيدن به اهداف تبصره 13 مشخص مي كند. در اين لايحه منابع پايدارتري پيش بيني شده و نياز نيست تا هر سال يك تبصره خاص را ايجاد كرده، توضيح داده و يك پروسه طولاني را طي كرد، ابعاد مختلف تبصره 13 در گفت و گو با حاج نصراللهي مشخص شده كه در ادامه مي آيد.
***
* اجراي موارد در نظر گرفته شده در تبصره 13 در چه مرحله اي است؟ آيا اعتبارات آن به بخش هاي مختلف اختصاص پيدا كرده يا نه؟
- تبصره 13 بر اساس چهار محور اصلي شكل گرفته، توسعه حمل و نقل عمومي، تغيير الگوي مصرف سوخت با تاكيد بر كم مصرف كردن و توسعه استفاده از cg در خودروها، از رده خارج كردن خودروهاي فرسوده و نهايتاً بهبود عبور و مرور.
آزاده بهشتي
عكس؛ محمد توكلي
**
در بحث تغيير الگوي مصرف سوخت چندكار باهم در حال انجام است، يكي بحث تغيير نوع سوخت از بنزين به گاز است
  ديگري سياست هاي تشويقي براي خودروسازان است كه در تبصره 13 هم آمده است كه اگر خودروهاي كم مصرف توليد كنند
يا اگر موتورهاي پايگاه سوز را در ماشين سوار كنند به آنها تخفيفات كمرگي و امتيازات ديگر داده خواهد شد
نبايد فراموش كرد كه تبصره 13 زنجيره اي است كه بايد با يكديگر انجام شود تا جواب مثبت بدهد يعني علاوه بر اينكه در مباحث سخت افزاري مانند گسترش حمل و نقل عمومي كار مي شود بايد استفاده از موتورهاي كم مصرف، سوخت gc و بهبود محور عبور و مرور را نيز در نظر گرفت
ادامه از صفحه 17
بر اساس قوانين مصوبي كه قبلاً وجود داشته و در قانون برنامه چهارم توسعه پيش بيني شده در پايان اين برنامه بايد سهم حمل و نقل عمومي در شهرها به 75 درصد برسد. اين رقم در حال حاضر در حدود 40 تا 45 درصد است، علاوه بر اين قانون برنامه چهارم توسعه تصويب كرده كه تمام خودروهاي فرسوده بايد تا پايان برنامه از رده خارج شوند و آلايندگي هوا در 8 شهر آلوده به حد استاندارد برسد، همين طور استفاده از سوخت ‍cg ترويج پيدا كند، بنابراين مي توان گفت تبصره 13 طرح اجرايي قوانيني است كه مصوب شده و بايد اجرا  شود.در تبصره 13 سال 85 در مورد توسعه حمل ونقل عمومي پيش بيني هايي شده از جمله اختصاص 6هزار و 500 دستگاه اتوبوس به اين سيستم كه 5/82 درصد از وجه اتوبوس را دولت پرداخت كرده و 5/17 درصد را شهرداري ها، اين رقم در سنوات گذشته 65 به 35 بود كه در تبصره 13 اين كمك به شهرداري ها شد تا اين رقم براي آنها كمتر شود، از اين ميان 2 هزار و 750 دستگاه اتوبوس، 3 هزار و 500 دستگاه ميني بوس، 10 هزار دستگاه ون و 5 هزار و 500 دستگاه تاكسي سهم تهران است، كه بيشترين سهم را در ميان كلانشهر ها دارد.
همچنين دولت تسهيلات ويژه اي را براي خريد ميني بوس، ون و تاكسي در نظر گرفته كه به ترتيب هر كدام به تعداد 12 هزار و 500 دستگاه، 15 هزار دستگاه و 30 هزار دستگاه در اختيار شهرداري ها با وام  هايي با بهره كم قرار مي گيرد كه ميني بوس تا سقف 20 ميليون تومان، ون تا سقف 10 ميليون تومان و تاكسي تا سقف 5 ميليون از وام هاي با بهره 7 درصد برخوردار مي شوند.
علاوه بر اين در حال حاضر در حدود 3 هزار اتوبوس توليد و بخش عمده اي از آن توزيع شده و برنامه زمانبندي تحويل آن به ارگان هاي مربوطه اعلام شده است، در مورد ون و ميني بوس نيز نمايشگاهي قبل از سال نو در پاركينگ زنجان در خيابان زنجان شمالي برپا شد كه انواع ميني بوس ها و ون هايي كه متقاضيان مي توانستند، خريداري كنند در آ نجا وجود داشت و با معرفي اتحاديه ها و مراجعه به  آنجا و طي برنامه زمانبندي آن را تحويل بگيرند.
كار ثبت نام 30 هزار دستگاه تاكسي نيز با مركزيت اتحاديه  تاكسي  رانان كشور و توسط سازمان تاكسي راني در شهرداري ها شروع شده و تعدادي از تاكسي  ها نيز تحويل متقاضيان داده شده  است.
گسترش خطوط مترو يكي از اولويت هاي كاهش ترافيك است، در تبصره 13 چه پيش بيني اي براي اين موضوع شده  است؟
براي خطوط مصوب قطار شهري در مرحله اول، 250 ميليارد ريال به قطار شهري تبريز، 230 ميليارد ريال به قطار شهري اصفهان، 250 ميليارد ريال به قطار شهري شيراز، 250 ميليارد ريال عمراني و 100 ميليارد ريال يارانه بليت به مترو تهران، 200 ميليارد ريال هم به قطار شهري مشهد و در مرحله دوم 100 ميليارد ريال به راه آهن جمهوري اسلامي براي انتقال خط راه آهن تهران تبريز به زيرزمين در منطقه 17 تهران در نظر گرفته شده  است.
علاوه بر اين 200 ميليارد ريال اضافه بر مبلغي كه قبلاً اختصاص داده شده، به قطار شهري هاي تبريز، اصفهان و شيراز و 500 ميليارد ريال اضافه به مترو تهران، 100 ميليارد ريال به قطار حومه اي تهران- قم و 100 ميليارد ريال نيز به قطار حومه اي تهران- ورامين اختصاص داده  شده  است، خارج از اعتباراتي كه در تبصره 13 پيش بيني شده، مبالغ اعتبارات ارزي و ريالي در متمم بودجه براي تأمين واگن هاي قطار شهري  تهران، مشهد، تبريز، شيراز و اصفهان در نظر گرفته شده  است. در حقيقت قرار است طي يك برنامه 5 ساله 400 كيلومتر از حمل و نقل ريلي در كلانشهر هاي كشور توسعه داده شود كه حدود 120 كيلومتر آن به تهران اختصاص داده  شده ، يعني تمام خطوط مصوب تهران در اين برنامه زمانبندي قرار گرفته و قرار است با هماهنگي كه بين دولت و شهرداري تهران صورت گرفته سالي 20 كيلومتر از مترو تهران احداث شده و مورد بهره برداري قرار گيرد، كه 50 درصد از آن سهم دولت و 50 درصد سهم شهرداري تهران است و به طور خوشبينانه تا 5 الي 6 سال آينده تمام خطوط مصوب تهران به بهره برداري مي رسد، اين در حالي است كه در سال هاي گذشته تنها 5/2 كيلومتر از خطوط مترو در هر سال احداث مي شد.
وضعيت گازسوز شدن خودروها در حال حاضر در چه مرحله اي است؟
در تبديل كارگاهي قرار بود 120 هزار خودرو بنزين سوز به گازسوز تبديل مي شود كه تا به حال 100 هزار دستگاه آن تبديل شده و تنها 20 هزار دستگاه باقي مانده  است، تأسيس جايگاه هاي سوخت گاز طبيعي نيز جلوتر از برنامه در حال انجام است و در حال حاضر 67 شهر از جايگاه سوخت طبيعي برخوردار هستند كه 179 جايگاه به بهره برداري رسيده و 1133 جايگاه نيز در دست ساخت است.
تغيير الگوي مصرف سوخت همان حركت به سمت استفاده از سوخت گاز طبيعي به جاي بنزين است؟
نه استفاده از گاز طبيعي به تنهايي نيست، گسترش جايگاه هاي گاز طبيعي بخشي از اين كار است، اما در بحث تغيير الگوي مصرف سوخت چندكار باهم در حال انجام است، يكي بحث تغيير نوع سوخت از بنزين به گاز است،  ديگري سياست هاي تشويقي براي خودروسازان است كه در تبصره 13 هم آمده است كه اگر خودروهاي كم مصرف توليد كنند يا اگر موتورهاي پايگاه سوز را در ماشين سوار كنند به آنها تخفيفات كمرگي و امتيازات ديگر داده خواهد شد.
نبايد فراموش كرد كه تبصره 13 زنجيره اي است كه بايد با يكديگر انجام شود تا جواب مثبت بدهد يعني علاوه بر اينكه در مباحث سخت افزاري مانند گسترش حمل و نقل عمومي كار مي شود بايد استفاده از موتورهاي كم مصرف، سوخت cg و بهبود محور عبور و مرور را نيز در نظر گرفت. سياست  اصلي بر اين مبناست كه بايد جذابيت بيشتر براي استفاده از حمل و نقل عمومي ايجاد شود كه اين با چندين روش قابل اجراست يكي اينكه براي اولين بار اتوبو س هايي كه تحويل داده  مي شود از امكانات رفاهي بيشتري مثلاً كولر برخوردار خواهند بود و در كنار آن شهرداري نيزخطوط ويژه اتوبوس را گسترش داده و براي استفاده از اتومبيل هاي شخصي محدوديت ايجاد خواهد شد، اين نيز نوع ديگري از مديريت مصرف سوخت است كه بايد به آن توجه شود، يعني زيرساخت ها آ ماده مي شود اما تا زماني كه نتوانيم اين موضوع را مديريت كنيم باز به آن اهدافي كه مي خواهيم، نخواهيم رسيد يعني كسي داوطلبانه ماشين شخصي خود را كنار نمي گذارد. تبصره 13 و لايحه اي كه در مجلس در حال بررسي موضوع افزايش قيمت بنزين و يا سهميه بندي بنزين و يا هر دو است كه اين موضوع نيز در راستاي مديريت مصرف سوخت و گسترش استفاده از حمل و نقل عمومي و كاهش آلودگي هوا است.
خروج خودروهاي فرسوده در چه مرحله اي است؟
قرار بود250 هزار دستگاه خودرو فرسوده از رده خارج شوند كه ثبت نام ها تمام شده و مراجعان به بانك ها معرفي شدند و حدود 80 هزار خودرو نيز تا به حال اسقاط شده ، به تدريج نيز خودروها بين مردم توزيع خواهد شد، البته تا به حال سرعت اين موضوع كم بوده اما با تمهيداتي كه صورت گرفته و تعهداتي كه خودرو سازان در مورد توليد خودرو داشته اند اين موضوع نيز در 3 4 ماه آينده و تا پايان سال مالي بودجه انجام خواهد شد و تمام 250 هزار خودرو از رده خارج خواهند شد، پيش بيني ما اين است كه تا پايان سال تمام خودروهاي فرسوده را از رده خارج كنيم.
در مورد خروج خودروهاي فرسوده شكايت هاي زيادي وجود دارد، يعني مراجعه كنندگان مراحل را طي كرده  اما هنوز خودرو را دريافت نكرده ا ند، دليل اينكه اين همه پروسه زماني طول مي كشد چيست؟راهكار شما براي كاهش زمان در اين موضوع چيست؟
در چند سالي كه در طرح خروج خودروهاي فرسوده قرار بود 400 هزار خودرو از رده خارج شود بيش از 30 يا 40 هزار دستگاه از رده خارج نشد، يعني سيستم بانكي ما هيچ  وقت 250 هزار متقاضي خودرو فرسوده، 30 هزار متقاضي تاكسي، 15 هزار متقاضي ون و 12هزار و 500 متقاضي ميني بوس را همزمان در بانك ها نمي توانست بپذيرد، اما حالا به صورتي هماهنگ شده كه بتواند اين تعداد را پوشش دهد يا خودروسازان در حالي كه از قبل اين تعهد را داشتند كه چه مقدار خودرو هر ماه توليد بكنند و در پروسه خودروهاي فرسوده شركت كنند با مشكل روبرو بودند، اما بسياري از مشكلات حل شده، يعني سيستم بايد جوري چيده  مي شد كه به محض دريافت خودرو فرسوده، خودرو جديد در اختيار مراجعه كننده قرار مي گرفت، از تعداد 250 هزار خودرو فرسوده دريافت شده تا به حال 80 هزار خودرو اسقاط شده كه اين موضوع نشان مي دهد عملكرد در اين چند ماه به چه صورت بوده است، براساس آنچه در تبصره 13 آمده، تا پايان سال مالي يعني تير ماه بايد 250 هزار خودرو فرسوده تحويل داده شود.
يكي ديگر از مشكلاتي كه در اين زمينه وجود داشت درخواست برخي براي خروج خودرو بدون دريافت خودرو جايگزين بود كه پيش بيني نشده بود، در آينده افراد مجبور نيستند خودرو جايگزين دريافت كنند و مي توانند تمام تسهيلاتي كه دولت پيش بيني كرده را نقداً دريافت كنند.
يعني افراد مراجعه مي  كنند خودروي فرسوده خود را تحويل مي دهند و اگر نخواستند به جاي خودرو جديد پول ماشين را دريافت مي  كنند؟
بله يعني فرد مي تواند تسهيلاتي كه دولت قرار بود به عنوان سود بانكي و هزينه اي را كه به ازاي خودرو قديمي پرداخت  مي شود، دريافت كند، اين سياستي است كه دولت از آن حمايت مي كند يعني الزامي وجود نداشته باشد كه حتماً فرد در مقابل خودرو فرسوده مجبور به گرفتن خودرو جديد باشد.
زماني ترافيك براي مردم تهران، اتفاقي بود كه در برخي خيابان ها گريبانگير آنها مي شد، اما اين روزها به سمتي رفته ايم كه ماندن در ترافيك عادي است، بيشترين دليل آن هم اين است كه ترس از استفاده از حمل و نقل عمومي و قيمت مناسب خودرو آنها را به سمت استفاده از خودرو شخصي كشانده، آيا دولت نمي تواند ورود خودرو را به خيابان ها محدود كند؟
از سال ها قبل هم پيش بيني شده بود در صورتي كه تهران بخواهد به روال گذشته خود ادامه دهد به قفل شدن نزديك مي شود، با توجه به ظرفيت شبكه راه ها، آلودگي  هوا و شرايط زيست محيطي، تهران ظرفيت بيش از 500 هزار خودرو را ندارد و در صورتي كه خودروها را به شرايط و استانداردهاي مطلوب برسانيم و تمام ضوابط و مقررات زيست  محيطي را رعايت كنيم اين رقم را مي توان تا سقف يك ميليون و 200 هزار خودرو رساند، تهران در حال حاضر از اين سقف هم عبور كرده و در حدود 3 ميليون و 500 هزار خودرو دارد. اين در حالي است كه علاوه بر شرايط آلودگي هوا در مورد عوامل زيست محيطي و زيرساخت  هايي كه براي حمل و نقل خصوصي و عمومي لازم است، عقب هستيم.]]>
</TEXT>
</DOC>
<DOC>
<DOCID>HAM2-860222-088</DOCID>
<DOCNO>HAM2-860222-088</DOCNO>
<ORIGINALFILE>/1386/860222/world/_mycity.htm</ORIGINALFILE>
<ISSUE>شنبه 22 ارديبهشت 1386</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[اعداد اساسي
29000000]]>
</TITLE>
<TEXT>
<![CDATA[29 ميليون را بگذاريد كنار كيلوگرم تا مقدار زباله بيمارستاني كه تهراني ها در سال گذشته توليد كرده اند؛ به دست بيايد، در حقيقت اين آماري است كه مديركل محيط زيست استان تهران اعلام كرده كه بنا بر آن ميزان زباله بيمارستاني توليد شده در سال گذشته در سطح مناطق بيست گانه تهران، 29 ميليون و 115 هزار و 120 كيلوگرم عنوان شده كه البته اين 29 ميليون و 115 هزار و 120 كيلوگرم زباله بيمارستاني توليد شده طي سال گذشته از مجموع 248 واحد بيمارستاني، آزمايشگاه و كلينيك در سطح تهران بوده است.
بيشترين ميزان توليد در سال گذشته، ارديبهشت بوده كه ميزان آن 2 ميليون و 598 هزار و 320 كيلوگرم است و كمترين آن در فروردين به ميزان يك ميليون و 932 هزار و 220 كيلوگرم بوده است.
به گفته مديركل محيط زيست استان تهران، منطقه 6 با 45 واحد درماني و آزمايشگاهي با ميزان 1/18 درصد توليد زباله بيمارستاني بيشترين ميزان و منطقه 19 با 4/0 درصد توليد زباله كمترين ميزان توليد زباله بيمارستاني را داشته است.
هرچند مسئولان سازمان محيط زيست اعلام كرده اند كه در سال جاري پيگيري مستمري را از طريق دستگاه هاي ذي ربط درخصوص ساماندهي وضعيت زباله هاي بيمارستاني به ويژه در شهر تهران داشته اند با اين وجود هنوز اقدام اساسي در اين زمينه صورت نگرفته است.
با توجه به زيان هاي ناشي از دفع غيراصولي زباله هاي بيمارستاني و با توجه به نزديك شدن فصل گرما بهتر است دفع اصولي، استريل و دفن بهداشتي هرچه سريع تر انجام شود و دستگاه هاي ذي ربط مسئوليت رعايت ضوابط در اين خصوص را برعهده بگيرند.]]>
</TEXT>
</DOC>
<DOC>
<DOCID>HAM2-860222-089</DOCID>
<DOCNO>HAM2-860222-089</DOCNO>
<ORIGINALFILE>/1386/860222/world/_sciew.htm</ORIGINALFILE>
<ISSUE>شنبه 22 ارديبهشت 1386</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[مروري بر تازه ترين مطالعات درباره خواص پرطرفدار ترين نوشيدني گرم ايراني
چاي، نوشداروي قبل از مرگ سهراب
دكتر مهشيد چايچي]]>
</TITLE>
<TEXT>
<IMAGE>/1386/860222/world/013266.jpg</IMAGE>
<![CDATA[
مي گويند خاستگاه چاي، كشور چين است و شهرت آن كم كم از اين كشور به ساير كشورهاي جهان رسيده است. چاي سرشار از فلاوونوئيد است و اين تركيب طبيعي خواص آنتي اكسيدان دارد يعني راديكال هاي آزاد را خنثي مي كند. راديكال هاي آزاد تركيباتي مخرب در بدن و با خيلي از بيماريهاي مزمن مرتبط هستند. تحقيقات دانشمندان نشان داده كه چاي سبز و سياه هر دو اين ماده آنتي اكسيدان را دارند.
خاصيت ديگر فلاوونوئيدها كمك به سلامت دهان و دندان است كه با پيشگيري از تشكيل پلاك توسط باكتريها حاصل مي شود. در ضمن وجود فلورايد در چاي هم به حفظ سلامت ميناي دندان كمك مي كند. بدنيست بدانيد چاي آنتي اكسيدان ديگري به نام پلي فنول هم دارد كه باعث مهار تكثير سلولهاي ديواره رگ آئورت و در نتيجه جلوگيري از سخت شدن آن(آترواسكلروز)مي شود.
همانطور كه مي دانيد نام سرطان امروزه بيشترين هراس و تلخي را در دل مردم ايجاد مي كند. به همين علت هم گوش به زنگ هستند تا بدانند چه علتي آن را ايجاد كرده و چه چيزي جلوي آن را مي گيرد. البته نبايد به خوردن چاي براي پيشگيري از سرطان اكتفا كرد، چون بالاخره بروز هر سرطان يكسري عواملي دارد كه با خوردن چاي نمي توان جلوي آنرا گرفت.
در مهماني، اداره، خانه، پارك، پيك نيك وهرجا مي رويم با آن از ما پذيرايي ميشود. خيلي وقتها بدون آن نمي توانيم از پس كار سنگين روزانه و بخصوص شبانه بر بياييم. اين همه محبوبيت چاي حتما دليلي دارد. چاي يكي از قديمي ترين نوشيدني ها و به جرات مي توان گفت يكي از محبوب ترين آن هاست. مي گويند خاستگاه چاي، كشور چين است و شهرت آن كم كم از چين به ساير كشورهاي جهان رسيده است. در طب سنتي چين معتقد بودند كه چاي به كبد كمك كرده و بدن را از آلودگيها پاك ميكند. پزشكان چيني همچنين معتقد بودند اين نوشيدني عامل بيماري تيفوييد را از بين برده و به آرامش ذهني كمك -ميكند. در دهه هاي اخيرهم دانشمندان زيادي به بررسي فوايد چاي براي سلامت پرداخته- اند. تازه ترين مطالعه هم كه هفته پيش منتشر شد حاكي از اين بود كه نوشيدن دو فنجان چاي در روز از بروز سرطان پوست پيشگيري مي كند.
چاي سرشار از فلاوونوئيد است و اين تركيب طبيعي خواص آنتي اكسيدان دارد يعني راديكالهاي آزاد را خنثي ميكند. راديكالهاي آزاد تركيباتي مخرب در بدن و با خيلي از بيماريهاي مزمن مرتبط هستند. تحقيقات دانشمندان نشان داده كه چاي سبز و سياه هردو اين ماده آنتي اكسيدان را دارند. فلاوونوئيد به روشهاي مختلفي سلامت را براي ما به ارمغان مي آورد:
يكي از خواص آنتي اكسيدان اين ماده كاهش خطر بيماريهاي قلبي - عروقي از طريق كاهش اكسيداسيون چربي هاست. اين ماده با بهبود عملكرد رگهاي خوني -كه نشانه مهمي براي سلامت قلب وعروق است- از طريق كاهش تجمع پلاكتي و تشكيل ترومبوكسان(كه در ايجاد لخته وتنگي رگها نقش دارد)بروز حمله قلبي و سكته مغزي را كم ميكند.
علاوه براين با مهار تغييرات اكسيداتيو در راديكالهاي آزاد و برخي كارسينوژن ها(عوامل سرطانزا)باعث كاهش ابتلا به بعضي از سرطانها ميشود. در ضمن چاي مرگ برنامه ريزي شده سلولها(آپوپتوز)را هم تسريع كرده و مانع از رشد و تكثير سلولهاي غيرطبيعي ميشود.
خاصيت ديگر فلاوونوئيدها كمك به سلامت دهان ودندان است كه با پيشگيري از تشكيل پلاك توسط باكتريها حاصل ميشود. درضمن وجود فلورايد در چاي هم به حفظ سلامت ميناي دندان كمك مي كند. بدنيست بدانيد چاي آنتي اكسيدان ديگري به نام پلي فنول هم دارد كه باعث مهار تكثير سلولهاي ديواره رگ آئورت و درنتيجه جلوگيري از سخت شدن آن(آترواسكلروز)مي شود.
چاي، دوست قلب ها!
محققان دريافتهاند كه چاي با مكانيسم هاي مختلفي در سلامت قلب و عروق نقش دارد. بهبود جريان خون و عملكرد اندوتليوم عروق همراه با كاهش كلسترول بد خون فوايدي است كه چاي براي قلب شما دارد، البته اگر آن را همراه شير مصرف نكنيد. چون به تازگي دانشمندان متوجه شده اند كازئين شير ميتواند اثرات چاي بر قلب وعروق را كم كند. محققان هلندي دريافته اند كساني كه 1-2 فنجان چاي در روز مي خورند 46 درصد كمتر دچار آترواسكلروزشديد آئورت(سخت شدن ديواره آئورت )مي شوند.
چاي، دشمن سرطان ها
حتما خوشحال مي شويد اگر بدانيد به تازگي محققان در مجله اروپايي پيشگيري از سرطان اعلام كردهاند خوردن دو فنجان چاي در روز مي تواند خطر ابتلا به سرطان پوست(كارسينوم سلول صدفي)را تا 65 درصد كم كند. آنها معتقدند اين خاصيت چاي مربوط به وجود پلي فنول( نوعي آنتي اكسيدان)درآن است. البته اين دانشمندان اضافه كردهاند بهترين راه براي پيشگيري از اين سرطان، حفاظت پوست دربرابرقرارگرفتن در نورخورشيد(يعني عامل 90 درصد موارد اين سرطان)است. جالب است بدانيد اين دانشمندان دريافته اند اضافه كردن خلال ليموترش يا آب آن به چاي، فايده آن را دو چندان ميكند.
مطالعات ديگري كه انجام شده نشان داده كاتكين كه نوعي فلاوونوئيد در چاي است، ميتواند تا 45 درصد بروز سرطان انتهاي روده بزرگ(ركتوم)را كم كند. اين در صورتي است كه حداقل روزي 2 فنجان چاي مصرف شود. علاوه بر اين تحقيقاتي وجود دارد كه چاي را با مهار توليد و تكثير سلولهاي سرطاني در پيشگيري از سرطان كولون موثر دانسته است.
تقويت حافظه با چاي
گروهي از دانشمندان دانشگاه نيوكاسل به تازگي دريافتهاند نوشيدن مرتب چاي مي تواند حافظه را تقويت كند. آنها اميدوارند اين مسئله بتواند راه جديدي براي پيشگيري و درمان آلزايمر پيش پاي آنان بگذارد. آلزايمر يك بيماري تحليل برنده اعصاب است كه در آن ماده اي شيميايي به نام استيل كولين در مغز كم ميشود. اين مطالعه نشان داده كه چاي با مهار آنزيم كولين استراز ميتواند روند آلزايمر را به تاخير اندازد. محققان در اين بررسي متوجه شدند كه اين اثر بازدارنده در چاي سبز يك هفته و درمورد چاي سياه يكي دو روز باقي مي ماند.
چاي، سپر ايمني
احتمالا فكرش را هم نمي كرديد كه چاي بتواند سپر بلاي شما دربرابر عفونتها شود، اما بهتر است بدانيد دانشمندان دانشگاه هاروارد اخيرا به اطلاعاتي دست يافته اند كه نشان مي دهد چاي حاوي ماده اي است كه مي تواند سيستم ايمني بدن را در برابر عفونتها تقويت كند. اين ماده كه ال- تيانين نام دارد سيستم ايمني را دربرابر باكتري ها، ويروس ها وقارچ ها مجهز مي كند. مطالعه ديگري هم نشان داده كساني كه تا 2 الي 4 هفته5 فنجان چاي در روز مصرف كنند، بدنشان 4برابر بيش از معمول اينترفرون ترشح مي كند. اينترفرون در سيستم ايمني بدن نقش مهمي دارد. بد نيست بدانيد خوردن قهوه چنين تاثيري در ميزان اينترفرون نمي گذارد.
چاي برضد چاقي
براي اينكه چاق ها هم از اين خوان گسترده بي نصيب نمانند، محققان فايده چاي خوردن را براي آنان هم بررسي كرده اند. آنها به اين نتيجه رسيده اند كه نوشيدن چاي، بخصوص چاي سبز(بعد از 3 ماه)در افراد با چاقي متوسط مي تواند وزن را تا 6/4 درصد واندازه دوركمر را تا 48/4 درصد كم كند.(البته اگر يك من قند و شكر با آن مصرف نكنند!)البته خواص چاي به اين هم محدود نمي شود و خطر سنگ كليه و پوكي استخوان را هم كم ميكند. دانشمندان پيش از اين اعلام كرده بودند ممكن است مصرف زياد كافئين عامل خطري براي كاهش دانسيته استخوان باشد، اما براساس مقاله اي كه در مجله باليني تغذيه درآمريكا چاپ شده، نوشيدن چاي ضرري براي استخوانها ندارد و افرادي كه طبق عادت چاي مينوشند، نسبت به كساني كه چاي نمي خورند؛ دانسيته استخوان بالاتري دارند.(البته احتمالا گروهي از افراد كه چاي نمي نوشند بيشتر قهوه مي خورند وقهوه همانطور كه ميدانيد بيش از دوبرابر چاي، كافئين دارد).
اگر كم خوني داريد...
راستش را بخواهيد چاي هم بي عيب نيست. اما ميتوان با رعايت نكاتي اين اشكالات را برطرف كرد. حتما ميدانيد كه آهن براي انتقال اكسيژن به سلولها لازم است و احتمالا اين را هم شنيدهايد كه چاي مي تواند جذب آهن با منشا گياهي را مختل كند. البته شرط صداقت اين است كه دركناراين جملات بگوييم، بررسي محققان نشان داده كه اگرچاي با غذا يا به فاصله كمي پس از آن خورده نشود، در جذب آهن مشكلي ايجاد نمي كند. متخصصان مي گويند بهتر است اگر كم خوني فقر آهن داريد همراه غذايتان از موادي سرشار از ويتامين ث استفاده كنيد كه جذب آهن را زياد مي كنند(مانند آب ليمو يا گوجه فرنگي).
چاي را هم بلافاصله بعد از غذا نخورده و حداقل يكي دوساعت فاصله ايجاد كنيد. در ضمن چاي را پررنگ و خيلي داغ مصرف نكنيد چون ممكن است بجاي صواب، كبابتان كند. مطالعات نشان داده كه مصرف چاي داغ در ايجاد سرطان مري نقش داشته باشد. درضمن چاي پررنگ بدليل ادرار آور بودن ممكن است بجاي تامين آب بدن شما را دچار كم آبي و يبوست كند. اندازه نگهدار كه اندازه نكوست]]>
</TEXT>
</DOC>
<DOC>
<DOCID>HAM2-860222-090</DOCID>
<DOCNO>HAM2-860222-090</DOCNO>
<ORIGINALFILE>/1386/860222/world/_sciew.htm</ORIGINALFILE>
<ISSUE>شنبه 22 ارديبهشت 1386</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[جهان سلامت
سالك، افغانستان را فرا گرفته است]]>
</TITLE>
<TEXT>
<![CDATA[همشهري آنلاين: دختر ده ساله افغاني چشمان درشتي دارد، لبخندي شرمگينانه بر لب و زخم سياهي آغشته به خون بر گونه راستش. اين دختر سالك(لشمانيوز پوستي)دارد، بيماري انگلي كه بوسيله پشه خاكي هاي ريز منتقل مي شود و اغلب جاي زخم بدشكلي را بر روي صورت باقي مي گذارد. سهيمه، دختر افغان، يكي از كودكان بسياري است كه يك درمانگاه سالك در كابل پايتخت افغانستان را پر كرده اند.
سالك جزو اولويت هاي بهداشتي دولت افغانستان نيست و بايد با آمارهاي بالاي مرگ و مير نوزادان، سل، مالاريا و تروما(ضربات)دست و پنجه نرم كنند. شايع ترين شكل بيماري لشمانيوز شكل پوستي آن يا همان سالك است كه گرچه كشنده نيست اما براي مبتلايان مصيبت آفرين است. مبتلايان با وجود جاي زخم سالك بر روي چهره شان انگ زده مي شوند: كودكان از مدرسه محروم مي شوند و دختران نمي توانند شوهر پيدا كنند. اكنون سالك، دامان خارجي ها را هم گرفته است؛ برخي از نيروهاي خارجي مقيم افغانستان و عراق هم با گزش پشه خاكي ها دچار سالك شده اند. كارشناسان بهداشتي مي گويند كابل كه سال ها در معرض ويراني و مورد غفلت بوده است، گرفتار بدترين شيوع لشمانيوز در جهان است.
يك دكتر آلماني كه در درمانگاهي در كابل مشغول به كار است مي گويد:  بيماري كاملاً از كنترل خارج شده است. تا زماني كه بهداشت محيطي برقرار نشود، اين وضع ادامه خواهد يافت.گرچه زخم هاي عميق ناشي از اين انگل، حتي اگر درمان نشوند، بهبود خواهند يافت، اما اين روند بهبود با جاگذاري و بدشكل  شدن محل زخم همراه است و ممكن است ماه ها طول بكشد.
گرچه بيماري در همه شهرهاي افغانستان وجود دارد ولي در محلات پرجمعيت كابل اين بيماري فوران و صدها هزار نفر را گرفتار كرده است. پشه  خاكي ها كه ناقلان بيماري در زمين هاي باير و بر روي زباله ها تكثير مي كنند. گرچه پشه خاكي ها به خوبي نمي پرند، اما اين حشرات در شكاف ها و ترك هاي خانه ها جاي مي گيرند و از اواخر بهار تا پاييز هنگام خواب مناطق باز بدن افراد مانند بيني، چانه، گونه ها و دست ها را مي گزند.لشمانيوز پوستي يا سالك كشنده نيست،  اما شكل ديگري از اين بيماري كه كمتر شايع است لشمانيوز احشايي ممكن است باعث نارسايي اندام هاي حياتي و مرگ شود. در درمانگاه هاي كابل زخم هاي سالك با دوره اي از تزريق دارو درمان مي شوند يا بوسيله الكتريسيته يا ليزر سوزانده مي شوند.پيشگيري هم مهم است و پشه بندهايي آغشته به حشره كش كه بوسيله سازمان هاي بهداشتي براي مبارزه مالاريا توزيع مي شوند، مي توانند جلوي پشه خاكي ها را هم بگيرند، اما تعداد پشه بند هاي توزيع شده در مقابل مقدار مورد نياز اندك است.]]>
</TEXT>
</DOC>
<DOC>
<DOCID>HAM2-860222-091</DOCID>
<DOCNO>HAM2-860222-091</DOCNO>
<ORIGINALFILE>/1386/860222/world/_sciew.htm</ORIGINALFILE>
<ISSUE>شنبه 22 ارديبهشت 1386</ISSUE>
<DATE calender="Western">2007-05-12</DATE>
<DATE calender="Persian">1386/02/22</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[نكته بهداشتي روز
علائم التهاب لوزه]]>
</TITLE>
<TEXT>
<![CDATA[همشهري آنلاين: لوزه ها از نسج نرم غده اي تشكيل يافته اند و بخشي از سيستم لنفاتيك و ايمني بدن هستند. دو لوزه در دو طرف عقب دهان قرار دارند. اندازه لـوزه هــا در افراد مختلف فرق مي كند و الزاماً بزرگي لوزه ها  نـمي تـوانـد به علت التهاب لوزه ها باشد.
التهاب لوزه(تونسيليت)هنگامي رخ مي دهد كه لوزه ها دچار عفونت با باكتري يا ويروس، و در نتيجه ملتهب و دردناك مي شوند.
علائم شايع التهاب لوزه ها اينها هستند:
•اشكال در بلع يا بلع دردناك.
•درد در گوش ها و يا فك.
•تب، سردرد، و لرز.
•گلودردي كه بيش از 48 ساعت طول مي كشد.]]>
</TEXT>
</DOC>
</HAMSHAHRI2>
